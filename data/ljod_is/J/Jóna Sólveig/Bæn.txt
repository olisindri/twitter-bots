Bæn

1.Sjá mig mikli andi
sjá mig sitja hér.
Sjá mig til þín biðja
sjá! Ég trúi þér.

2.Hvernig kemst ég undan
hvernig kemst ég hjá.
Hvernig má mér líða
hvernig fell ég frá.

3.Leyf mér læra meira
leyf mér skilja allt.
Leyf mér sjá og heyra
leyf mér reyna heitt og kalt.

4.Kenndu mér að lifa
kenndu mér að deyja.
Kenndu mér að tapa
kenndu mér stríð að heyja.

5.Má ég vera frá þér
má ég vera hér.
Má ég vera heima
má ég víkja undan þér.

6.Ég þrái lífið
ég þrái ást.
Ég þrái visku
ég vil ekki þjást.


7.Í dag vil ég lifa
í dag vil ég sjá.
Í dag vil ég læra
í dag vil ég fá.

8.Seinna vil ég koma
seinna þreytt ég verð.
Seinna mun ég skilja
seinna verð ég hjá þér.