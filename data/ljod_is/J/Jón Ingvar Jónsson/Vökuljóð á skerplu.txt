Vökuljóð á skerplu

Vindurinn á glugga gnauðar.
Glamra lokuð rimlatjöldin.
Allar flugur eru dauðar.

Það er reimt og kalt á kvöldin.
Konan mín er ekki heima.
Ofsahræðsla hrifsar völdin.

Úti klámsöng kyrja breima
kettir sem að vekja alla.
Draug við rúmið sé ég sveima.

Einn ég heima sit og svalla.
Sækir að mér þögult húmið.
Aftur tómleg augun falla.
Aleinn skríð ég loks í rúmið.