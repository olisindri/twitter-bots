Af er sem áður var

Útifyrir
á enginu
við hraunið 
börn að leik

frjór
barns hugurinn
glaðlega sveimir
börnin um kring

fjörugt ímyndunaraflið
frelsi sínu fagnar
brosandi með börnunum
bregður á leik

hrífur þau með sér
á vit hugans flæði
upphefur barns andan
æskuna töfrum glæðir

fremst í flokki
leiðir börnin
inn í spennandi
ævintýra heim.

   -----

Innifyrir
í herberginu
við tölvuna
börn að leik

slævur
barns hugurinn
dapurlega sveimir
sjálfan sig um kring

þungbrýnt ímyndunaraflið
frelsi sínu svipt
sorgbitið með börnunum
bregður ei lengur á leik

bugað af tæknivæðingu
nauðugu vikið á bug 
barns hugurinn forritaður
ímyndunaraflsins ei lengur þörf

fremst nýskipuð í flokki
fjarstýrir börnunum
inn í mataðan
tækni heim.