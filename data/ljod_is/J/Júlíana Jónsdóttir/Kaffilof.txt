Kaffilof

Kaffi hátt skal hrósið veitt
heims um áttir kunnar;
það hefur máttug rétt til reitt
ríklund náttúrunnar.

Hreinsar blóðið, hita ljær, 
hroll frá þjóðum tekur,
svalar móðum, svita´ út slær,
sálir hljóðar vekur.

Eyðir doða, aflar mörs;
ei hef ég skoðun ranga -
mörgum boðar fylling fjörs,
færir roða´ á vanga.

Hrindir leti, herðir kapp;
hvað mun betur þakkað?
Kaffi met ég mesta happ,
meðan get það smakkað.