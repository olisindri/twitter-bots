ferðalag til tunglsins

ég horfði út um gluggann á loftbelginn 
tilbúinn til brottferðar
hann stóð þarna á planinu
glamandi rauður í sólskininu

og gleðin ævintýraþráin helltist yfir mig eins og sterk vindhviða
svo ég dreif mig af stað

og ég sigldi fram hjá skýjahöllum
ég spjallaði við veðurguðina
steig dans við sólargeislana
og ég gekk um regnbogann eins og tískusýningarpall

tunglið var síðasti áfangastaðurinn minn
þar sleppti ég loftbelgnum og leyfði honum að svífa burt

ég var komin á áfangastað