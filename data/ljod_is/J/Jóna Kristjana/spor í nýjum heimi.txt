spor í nýjum heimi

einsog tóm úr ókunnugri veröld
en ekki okkar
öðruvísi tóm
öðruvísi 

ný heimkynni
annar undrunarsvipur
en sá sem ég á að venjast

eins og bros úr ókunnugri manneskju
en ekki þér
öðruvísi augu
öðruvísi blik
öðruvísi

ný rödd
ný bein
annar líkami en sá sem ég á að venjast


ég greini hjartsláttinn í sjálfri mér betur
ég rétti úr vöðvunum og skoða á mér fingurna
anda að mér hreinu og tæru lofti
hugsa að þetta sé nýi heimurinn
sem ég er fædd inn í

þú brosir
og kinkar til mín kolli