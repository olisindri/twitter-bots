út í bláinn

haustmorgunn
og þessi tegund af rigningu þegar þig langar að fara út

og vefja þig inn í hvíta þvottinn 
sem hékk á snúrunni
óáreittur
og var næstum því þornaður

og þykjast vera seglskip
eða draugur
og veltast svo um í fagurgrænu grasinu

hlaupa svo út í bláinn

missa tökin á öllu saman 
og horfa á hvít lökin fljúga burt í golunni eins og vængjaðir hestar

standa eftir hlæjandi