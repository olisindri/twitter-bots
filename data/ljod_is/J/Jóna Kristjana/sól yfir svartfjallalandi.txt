sól yfir svartfjallalandi

sestu hjá mér 
hérna 
við fjörusteinana

þar sem sjórinn skolar vitund okkar burt
og skilur eftir sig
ekkert nema ást


vindur sem gnauðar í sumarnóttinni
flöskugrænn demantur í sólskini
blóð sem streymir
hugur sem geymir
engar minningar
og ekkert slæmt
bara ást
og frið

segðu mér eitthvað
sögur
syngdu mér hvað sem er

meðan sólin rennur í hafið