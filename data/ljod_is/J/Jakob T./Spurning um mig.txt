Spurning um mig

Hver er ég
Ég er ég
og get ekkert annað verið

Hvar er ég
Ég er hér
og get ekki annars staðar verið

Hvaðan kem ég
Ég kem þaðan
og get ekki frá öðrum stað verið

Hvað er ég
Ég er fyrirbæri
og get ekki annað verið

Hvernig er ég
Ég er eins og ég er
og get ekki öðruvísi verið

Hvers vegna er ég
Ég er vegna þess
og get ekki útaf öðru verið

Hvenær er ég
Ég er núna, þá og þegar
og get ekki á öðrum tíma verið

Hvert fer ég
Jah, það er nú það!