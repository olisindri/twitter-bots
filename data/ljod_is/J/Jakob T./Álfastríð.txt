Álfastríð

Ört svífa gleðiópin
um barnaheim
og kitla hár í stórum nefum álfgervinga

Vopn upp rifin
stuttir puttar
skera á fíngert útlit álfaveru í vígahug

Upp með hugan
minn krakkaher
og varist blómlega angan álfahættunnar

Hróp fylla himinn
stríðunnendur
skellið saman sverðum gegn álfaverum

Þögn við tekur
fallnir krakkar
flatmaga í rauðleitu grasi undan álfheim

Grát hljótt heyrist
ekkasog eins
meðal fallinna herkrakka situr álfur

Eitt það hljóðar
lífið í kring
með menn og álfaverur sitjandi í hring
hlæjandi, brosandi, glaðbeitt að sjá
aðeins leikur var hér á stjá