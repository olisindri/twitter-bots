Lyngbærinn

Í náttúrunni, í grænum lund
unum við með hesta og hund.
Haglega höfum, búið okkur ból
sem hlýju gefur og veitir skjól.

Undir fuglasöng, við þjóðbraut þvera
þrótt við finnum, hér viljum vera.
Með grösuga haga, allt um kring
Kollustein, tjarnir og fjallahring.

Í Þórisstaðalandi, staðurinn er
þar dansa má tangó og tína ber.
Bólið okkar bjarta, heiti fær
fagurt og farsælt, Lyngbær.

Mörgum árum, áður fyrr
sat við borð, dóttir kyrr.
Drátthög dró, Kolla á blaði
blómlegan bæ, með Birtu í hlaði.

Nafnið á bænum líka hún skráði,
sönnum framtíðar-fræjum þar sáði.
Því draumastaðurinn, hann er hér
og myndin fágæta, fundin er.