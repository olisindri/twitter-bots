Gullna barnið

Með söknuði í hjarta
ég tala við þig.
Englabarnið mitt bjarta
og finn hvernig þú umvefur mig.

Mörg voru tárin tregafull
er ég þurfti þig að kveðja.
En ég veit að sál þín er sem gull
og sífellt þú reynir mig að gleðja.

Glettni og lífsgleði auðkenna þig
finn ég er þú kemur.
Leikandi létt í kringum mig
lífsleiða og depurð hemur.

Kannski seinna þú kennir mér
kærleiksorðið að boða.
Birtan bjarta fylgi þér
inn í himneskan roða.