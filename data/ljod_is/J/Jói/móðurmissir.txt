móðurmissir

Bergmál hvellsins endurtekur sig,
aftur og aftur,
í huga mínum.
Og afleiðingin var þögn.

Eftirvæntingin sem beið eftir fréttunum,
einsog köttur í músaleik
þagnaði.

Yfirbragð himinblás vatnsins 
gáraðist þegar draumurinn særðist 
og öll heimsins fegurð visnaði 
í gárunum.

Ég vissi það þá 
en ég veit það þó enn betur núna.
Við móðurmissir 
er sárast í tárum að búa.
Því þótt líf eitt hann taki 
mun hjólið samt áfram snúast.
Það er verra að gefast upp 
en að lífinu hlúa.