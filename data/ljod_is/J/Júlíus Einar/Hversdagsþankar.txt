Hversdagsþankar

Ligg andvaka
og fer yfir lífið
andartaksgleði
brýst fram
örskotastund
er minningin vaknar
svefhöfginn góði
færist yfir
og náðarfaðmur
óminnis
umvefur mig.


Ég vakna seint um óttu
í ljósaskiptunum 
við píp í förunauti
ég rís úr rekkju í 
morgusárið og 
fer fram í eldhús
borða hafragrautinn
og rúgbrauðið
og þorskalýsið
set bílinn í gang
í frosti og funa
og keyri af stað

Fólkið bíður í röð
við ljósin rauðu 
grænleit skiman fellur á fölleit
andlitin þegar
mislit blikktækin liðast
áfram hvert á sinn
áfangastað
ég kveiki á tölvunni
og horfi vonbjörtum 
augum á skjáinn.

Heimkoman er blandin
tilhlökkun sem drukknar 
í hversdagsleikanum
það gutlar í marglita regnbogans
vökvanum , þegar strýkur
hvítleitt tauið
hugurinn víða flakkar 
gleðin er samt svo vinarsnauð
-vonarsnauð

Hvernig verður heimurinn
eftir 40000 þúsund ár
verður þá sjónvarp
bílar
reiðhjól
vor?