Ástin í tvíhlið

Blíðleg augun þín, þokkafullur líkaminn,
brosið margræða, hlýlegt móðurskautið
fyllir mig gleði og öryggi.
....þá vil ég vernda þig,
þá vil ég elska þig
og eiga þig
hverfa inn í þig
og verða þinn
að eilífu.....

Hjartað mitt brostið,
sál mín niðurbrotin
ást mín í dauðateygjum,
myrkur í sálinni,
fegurð þín skelfir mig: 
Eg er afbrýðisemin,
ég er tortímingin......

.....Ástin er dauði minn, 
sverið mitt hrokinn,
skjöldur minn kuldinn.
Ást mín er stríð við sjálfan mig

(ort um tvitugt)