Snjókorn gæfunnar ?

Af himni fellur 
hvítt sem sál
nýfædds barns,
létt sem dúnn, snjókorn!
Dansar í hægum vindi,
fangað af auga 
einmana fljóðs.

Eitt andartak gleymast
sorgir og tregi.
Tárvot augu horfa
á dans þess hins hvíta
korns, sem fellur
af himni.

Andartak er kornið
eitt milljóna,
í öndvegi lífs
þeirrar sorgmæddu,
sem situr og bíður
eftir hamingju sinni.

En allt sem fellur, stöðvast 
að lokum og hverfur
Hamingjan kom ei með korninu hvíta.
Allir sem sitja og bíða,
eftir lífsgæfu sinni,
bíða til efsta dags.