Snara lögð

til Halldóru


Ástin læðist um meðal manna
eða flýgur, því hún hefur vængi.
Fer um, á nóttu eða degi,
án þess að maður verði hennar var.
Hljóðlega, vill koma okkur að óvörum. 

Skrýtin skepna, hrekkjótt og hviklynd
en líka léttúðug

með mjúkar lendar
og fagran vanga
sem gott er að gæla við
strjúka og kyssa.

En ástin er hvöss
ástin, hún er grimm.
Hún lætur ekki af feng sínum,
heldur honum í greipum sér
heljartökum

fast, fast, já svo fast, 
meir og meir.
Ó, komdu
já komdu,
inn í líf mitt!

Ást
grimma, hvikula ást

engin orð fá því lýst,
hvað ég vill frekar vera á þínu valdi,
kvalinn og tættur, úttaugaður og slitinn
angistarfullur og uppnuminn
hrifinn á brott

en vera líflaust slytti
tilfinningasljór
innantómur
og leiður

ástlaus.