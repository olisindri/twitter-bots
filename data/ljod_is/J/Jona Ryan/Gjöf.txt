Gjöf

Í tindrandi ljósadýrð morgunroðans
Sé ég daginn færa sig fram
 -Fet fyrir fet-
fífillinn breiðir út blöðin sín,  teygir sig skjálfandi af ákefð 
og gleði mót nýjum degi.

Sólskríkjan situr á steini 
Og syngur af öllum mætti
 -lofandi Guð-
Þakklát af öllu hjarta
Og gleðin er stór
Fyrir enn einn töfrandi dag.

Hvert andartak dagsins
Skal notast sem gjöf
 -til allra-
því tíminn er talinn og veginn
og skoðaður vel
og fyrr en við vitum, liðinn.