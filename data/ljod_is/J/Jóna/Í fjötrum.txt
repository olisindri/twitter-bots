Í fjötrum

Er myrkrið læðist um götur bæjarins 
og skýtur sér inn í öll skúmaskot, 
flýta allir sér heim í faðm hvers annars 
á meðan ég kúri í einmannaleikanum. 

Nakin hönd mín leitar út í tómið 
og þráir heitt að verða snert, 
þráir heitt að verða kysst svo undurblítt 
og svífa á valdi ástarinnar. 

Er geislar sólarinnar hrekja myrkrið á brott 
og flæða um lífsins lindina tæru, 
skríða ástfangnar sálir úr fylgsnum sínum 
og sameinast fegurð móður jarðar. 

En ég kúri áfram, fjötruð, 
í faðmi svartara og sterkara afla 
en sjálfra myrkravaldanna.