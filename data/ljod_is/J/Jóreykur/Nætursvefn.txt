Nætursvefn

Í höfugum svefni 
stari ég inn í nóttina
og sé angist 
framtíðar speglast 
í blóðpolli

Tindar rísa eins 
og rimlar úr 
flatneskju óheillinda
tárin hulin sjáendum 
Vonin berst með vindi 
til óbyggilegra staða
fjarar út

Myrk nóttin horfir
inn í sál vora
kæfir leiðarljósið
sem sáð hafði verið fyrir

Tvær fylkingar renna 
saman
ekkert nema tóm
og angistargrátur
sem renna saman 
við dauðaóp

Eftir
einn sigurvegari
í eintóna heimi