Dýrsleg

Ég er að kafna úr orku sem fær enga útrás.
Ég er að kafna úr löngunum og þrám.
Hugurinn hringsnýst og heilinn er í hræringi. 
Of margir valkostir, möguleikar og tækifæri.
Ég sé ekkert, sannleikurinn of stór.

Þegar ég leita að svörum er þeim troðið í kokið á mér, 
en aldrei þau réttu.
Ég kikna undan þrýstingi og stjórnsemi.
Nei fyrirgefðu, heilræðum og góðri meiningu.

Ég gerist dýrsleg og öskra af lífs og sálarkröftum:
Ef þú ræðst inn á yfirráðasvæði mitt ríf ég þig í tætlur.