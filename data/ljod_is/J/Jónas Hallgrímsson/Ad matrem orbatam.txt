Ad matrem orbatam

Hví grátið þér 
þanns í gröf hvílir, 
ungan elskuson? 
Örðug ganga 
var oftar geymd 
mörgum mæðudögum. 

Helgur engill 
hjarta saklausu 
í yðar faðmi felst. 
Sá mun trúfastur, 
unz tími þrýtur, 
lítill verndarvinur. 

Tár þau trúlega, 
er tryggð vakti, 
söfnuð sjóði í 
góðverka yðar 
fyrir guð flytur, 
sem elskar einlægt brjóst. 

Þær munu skærstar, 
er þér skýi borin 
líðið til ljóss sala, 
fagurt skart 
yðar friðarklæðis, 
gljáperlur glóa.