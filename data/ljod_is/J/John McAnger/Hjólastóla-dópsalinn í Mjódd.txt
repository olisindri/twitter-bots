Hjólastóla-dópsalinn í Mjódd

Sögu vil ég segja af hali,
sem selur þér pillur af eigin vali.
Það er hjólastóla-dópsalinn í Mjódd.

Hann gerir á fólki ei greinamun,
gefur ungum sem öldnum Valium.
Þessi hjólastóla-dópsali í Mjódd.

Seroquil eða Stratera,
hann selur það allt nema stera.
Hvetur allt fólk til að kalla sig vin,
því karlinn, hann reddar því Contalgin.

Hjá lækninum lýður ei þjónustu skerta,
fær lyfseðla uppá Conserta.
Þessi hjólastóla-dópsali í Mjódd.

Hann kallar á litlu lömbin sín,
með lúkurnar fullar af Ritalín.
Gamli hjólastóla-dópsalinn í Mjódd.

Stesolid eða Tramódól,
hann fær allt útá sinn hjólastól.
Með vasana fulla af Mogadon,
maðurinn byggir upp gróðavon.

Ef neikvæðnin flæðir sem fljótið Níl,
hann nær í fyrir þíg Rivodril.
Þessi hjólastóla-dópsali í Mjódd.

Með Dísur & Mogga og sitthvað fleira
má sjá hann út af kortinu keyra.
Þennan hjólastóla-dópsala í Mjódd.

Svo ef þér leiðist þín eigin lífssýn,
láttu vaða á löglegt Amfetamín
hjá þessum hjólastóla-dópsala í Mjódd.