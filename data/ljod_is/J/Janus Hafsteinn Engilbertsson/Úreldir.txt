Úreldir

Knörrinn sem hann stýrði  
og oft um úfinn sjá
að veiða Þann gula
hefur fyrir löngu fengið uppi
á fjörukambinum

byrðingurinn mosagróinn 
kinnungsborðin gisin            
og kjölurinn horfinn
ofan í gróinn svörðinn

og hann sem færði björg í bú
situr nú veikburða
í hjólastóli á elliheimilinu
hvílist þar fótfúinn

strýkur skjálfandi hendinni
um fægðan skallann
og horfir til hafs
votum augum

grætur örlögin
að þá er búið að úrelda.