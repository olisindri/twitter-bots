Sólarlandasæla

Það kom mér spánskt fyrir sjónir
að tíminn liði hægt
nær stæði  í stað
í þrúgandi hitanum 
og að sólin hefði    
nægan tíma
til að brenna
skinn mitt
þar sem ég lá á bekknum
nýkominn norðan
frá Íslandi
með jöklahvítan skrokkinn
í leit að lífsfyllingu

en svo að hitinn 
dragi ekki úr mér líftóruna
leitaði ég í skuggann
og lét mig þar dreyma
að ég væri kominn heim
í kulda og trekk.