Á sama tíma

Þegar lognið
opnar leiðina
út á miðin
í skammdegis myrkrinu

þá rísa sjómenn
úr rekkjum
stefna á djúpbankann
til að taka út

kvótann

sem þeir höfðu
keypt á ofurverði
og selja fyrir lítið

Á sama tíma
ganga um á sundskýlum
á sólarströndum
þeir sem seldu

kvótann

og láta sér fátt um finnast
þótt landslög segi
að kvótinn
sé eign þjóðarinnar

því þeir vita nefnilega
hvar Davíð keypti ölið

og að hann slöngvar þann
sem eitthvað ybbar sig.