Veðurtepptur í Færeyjum

Á LEIÐ ÚT Á FLUGVÖLL
Þykk eru skýin sem við hlíðarnar bera
og niður þar renna gruggugir lækir
Á flugvöllinn þurfum í tíma að vera
því loftfarið okkur brátt sækir

Á FLUGVELLINUM
Á vellinum er enn meiri þoka
andrúmsloftið þó nokkuð spennt
Áfram þurfum að bíða og doka
því loftfarið gat ekki lent

HUGURINN HEIMA 
Þetta minnir á æskuna heima
að bíða og komast ekki úr húsi
Hugurinn reikar til þeirra tima
er fluginu stjórnuðu Hörður og Fúsi