Lirfa

pínulítil kúrir hún í lófanum,
grunlaus um hvað bíður hennar

eigandinn er þriggja ára ljóshærð telpa
innskeif og með hor
plastfata í hægri hendi

strýkur henni um bakið,
lirfan hlykkjast um lófann

kyssir hana og lyftir henni upp að sólinni
tekur um mittið og hristir hana aðeins til

lætur hana falla á gangstéttina
það heyrist ofurlítið skvamp

bleikur gúmmískór markar endalok lirfunnar
telpan kremur hana miskunnarlaust með fætinum
úr verður græn klessa

hundrað lirfur í plastfötu
grunlausar um hvað bíður þeirra