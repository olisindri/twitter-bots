Vonbrigði

appelsínur í rauðum stígvélum sem skella í pollum.
bros og tíu tár sem falla ofurhægt niður á gráa gangstéttina.
ást og hlýja í bland við almennt hatur. 

hún skoppast eftir veginum, hóstar smá, heldur svo áfram. 
eyrun standa út undan húfunni og brosa í átt að sólu. einsog álfur eða kálfur sem er nýsloppinn út í sumarið.

ákvörðun hefur verið tekin. appelsínurnar skulu étnar upp til agna og tárin sleikt af rjóðum kinnunum. ástin yfirgnæfð af hatri. hún dregin eftir veginum, hóstinn kæfður niður og eyrunum troðið undir húfuna. 

hún skal fullorðnast og það strax. 

---

eiginmaður óskast ásamt appelsínum til átu. 
mynd fylgi með. einkamál. 

flugvélar hrapa og fánar eru dregnir í hálfa stöng.  
flókið líf, fullt af hatri og grimmd. 

engin svör, tómur póstkassi.