Draumur

kona gengur upp tröppur
kona gengur upp margar tröppur og staðnæmist ekki
fyrr en hún hefur gengið upp allar tröppurnar
mjög margar tröppur
og þegar hún kemur upp 
þá sér hún móta fyrir skýi 
stóru svörtu skýi 
sem varpar stórum svörtum skugga á tröppurnar 
og konan byrjar að öskra 
og hún öskrar þar til hún getur ekki öskrað meir 
og síðan byrjar hún að rífa hárin af höfðinu á sér 
og hún rífur þau þar til hún getur ekki meir 
og þá skyndilega 
svona alveg upp úr þurru 
þá vaknar hún