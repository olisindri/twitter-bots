Mynd af þér

augun svo stjörf
og kyrrlát
eins og tjörnin
og tjarnir almennt

ekkert blikk
algjör þögn
eins og nóttin
og nætur almennt

hreyfingarlaus
blá og marin
eins og fjallið
og fjöllin almennt

lífvana
þurr og köld
eins og bjargið
og björgin almennt

dáin
gleymd og grafin
eins og mynd
og myndir almennt

ég veit ekki hvort ég eigi að trúa því
að þetta sért þú
þarna á milli tjarnarinnar
fjallsins og bjargsins
í nóttinni