Fóstra mín.

Það er svo auðvelt fóstra mín
að leggja höfuðið í skaut þitt
biðja um stroku
biðja um þögn
það er svo auðvelt fóstra mín 
að þrá þitt heita hjarta sem slær fyrir okkur öll
að fá að hvíla við hjartarætur þínar
gleyma stund og stað
gleyma nóttinni
gleyma deginum
það er svo auðvelt fóstra mín
að fá að dvelja í myrkri þínu
þar sem stjörnur
norðurljós og dagsljós
finnast ekki
þó þú eigir þetta allt fóstra mín
en ég er ekki tilbúinn enn
ekki tilbúinn enn
en ég veit alltaf af þér fóstra mín.