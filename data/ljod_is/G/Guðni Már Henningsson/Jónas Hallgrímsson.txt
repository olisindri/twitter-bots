Jónas Hallgrímsson

Ef þú finnur frávita mann
feiminn að skilja allt sem hann kann
orðlaus magnvana og myrkfælinn
sem man ekki neitt nema munnmælin
þá hittir þú fyrir sjálfan þig
og þá skaltu vinur minnast á mig
því ég er hér til að veita þér von
því ég veit um Jónas Hallgrímsson. 

Í fjallasölum eða í fjarlægri sveit
á fúabryggju í atvinnuleit
hvað sem verður og hvað sem var
hvar sem þú ert þá er hann þar
og þá hittir þú fyrir sjálfan þig
og þá skaltu vinur minnast á mig
því ég er hér til að veita þér von
og ég veit um Jónas Hallgrímsson. 
 
Hann á það ljóðið sem ljúfast er
hann leið fyrir ástina í brjósti sér
ég veit hver hann er og hver hann var
og hvar sem þú ert þá er hann þar.
 
Í biðröðum að bíða eftir mat
með betlistafinn, á vasanum gat
í ræsinu með rónunum
rétt  hjá ruslatunnunum
þá hittir þú fyrir sjálfan þig
og þá skaltu vinur minnast á mig
því ég er hér til að veita þér von
og ég veit um Jónas Hallgrímsson. 
 
Hann á það ljóðið sem ljúfast er
hann leið fyrir ástina í brjósti sér
ég veit hver hann er og hver hann var
og hvar sem þú ert þá er hann þar.
 
 
Ef þú finnur frávita mann
feiminn að skilja allt sem hann kann
orðlaus magnvana og myrkfælinn
sem man ekki neitt nema munnmælin
þá hittir þú fyrir sjálfan þig
og þá skaltu vinur minnast á mig
því ég er hér til að veita þér von
því ég veit um Jónas Hallgrímsson.