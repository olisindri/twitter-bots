Vel faldar línur

Rjómalitað myrkrið leikur við mig 
blindingsleik í ólgu hversdagsins
í stillu hinna heilögu daga
og við horfumst í augu 
þartil ég lít undan
og sé hina grænu grein
hverfa í hnausþykkt vel þeytt myrkrið

rjómalitað myrkrið leikur við mig
og hljómmikil ástin
bægslast einhvernveginn áfram
einbeitingarlaus eftir einhverjum
vanhelgum línum sem liggja
vel lagðar og vel faldar
út í rjómalitann buskann

rjómalitað myrkrið leikur um mig
líktog dagurinn í dag væri sá síðasti
í rjómalituðum veruleikanum 
tveir risar sem öllu vilja ráða leitast ósýnilegir við
að ryðja úr vegi þessum heimum
sem synda í rjómalitaðri tilveru
og ef heimar verða ekki meir
þá standa orð ekki lengur.