María sefur

Hún á allt hið góða og einum mér gefur
höfum ekki hátt því María sefur.
 
Í dögun er sólin fyrst sést á himni
og stjörnurnar hennar leggjast til hvílu
þá elska ég þig og þakka mínum Guði
að þú gekkst fyrir mig þessa auka mílu.
 
Hún ein í hjartað mitt ást sinni vefur
höfum ekki hátt því María sefur.
 
Og er sólin hæst á himninum skín
og heiðríkjan syngur í hjartanu mínu
þá elska ég þig og þakka mínum Guði
að þú gerðir allt hið fagra að þínu.
 
Hún ein mína ást á valdi sínu hefur
höfum ekki hátt því María sefur.
 
Og á kvöldin er svefninn á hana kallar
hún kveikir aftur á ljósinu bjarta
þá elska ég þig og þakka mínum Guði
er þú leiddir mig burt frá djúpinu svarta.
 
Hún aldrei aldrei um ást mína krefur
höfum ekki hátt því María sefur.