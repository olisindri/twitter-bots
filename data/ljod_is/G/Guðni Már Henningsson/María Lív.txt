María Lív

Nú þegar himnarnir bráðum lokast
og eilífðin er að verða miðaldra
er tími kominn
á að hinar rispuðu nætur
leggist á hnén
í ljósaskiptunum
og biðji um sál

og vindarnir blása og regnið lemur
samt sem áður er ekki
svo langt að fara
gegndrepa verðum við 
á leið til hinna horfnu þjóða norðursins
til að ná heim aftur með
hjartað í brjósti
með hinar hreinu nætur
í blóði voru til úthellingar
fyrir framtíð sem 
er að verða miðaldra
og himnarnir lokast bráðum

ó hve ég sakna þín
brumhnappur hins horfna norðurs í austrinu
sendu mér æsku þína
áður en miðaldra rispaðar nætur
safna saman ljónunum og koma þeim fyrir
á veginum miðjum

komdu til mín með ólguna
sem bundin var í smækkun lands þíns í austrinu
áður en himnarnir lokast
og hið miðaldra hjarta hættir að slá

ó hve ég sakna þín
á hnjánum 
biðjandi um ódauðlega sál.