Litir

Allar mínar væntingar sendi ég þér
allir þessir bláu litir eru ætlaðir mér
og allir mínir litir
hverfa til himins
og myndin sem ég gerði enginn mannlegur máttur sér.
 
Og nafn þitt féll sem snjórinn  á engið
og litirnir mínir eru gjafir sem enginn hefur fengið 
og allir þessir litir
hverfa til himins
og ég skil ekki lengur orsakasamhengið
 
Hvað er það sem bíður bakvið kvöldsins myrkur
hvað bað ég um er dagurinn var ljós
er það útlitið kalt eða hinn innri styrkur
er það engjasóley eða ein stök rós
hér er það sem aldrei skildi
og líklega einnig það sem enginn vildi.
  
Í myrkri, í ókunnri nótt á ókunnum stað
ég staðar nam, tók mína bók og fyrir þér bað
allt þitt myrkur
hverfur til himins
og allt verður að lokum endurskapað
 
 Hvað er það sem bíður bakvið kvöldsins myrkur
hvað bað ég um er dagurinn var ljós
er það útlitið kalt eða hinn innri styrkur
er það engjasóley eða ein stök rós
hér er það sem aldrei skildi
og líklega einnig það sem enginn vildi.