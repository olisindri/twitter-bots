Perla

Í þessu síðasta ljóði demantsins
stóra
mikla
til perlunnar skal þjáningunni ekki
gerð skil
það verða farnar troðnar slóðir
yfir brýr í staðinn fyrir 
að vaða straumþungar ár
þó þetta síðasta sumar sé
draumum hlaðið verður
ekki boðið upp á
drifhvítan snjó að loknu
afdrifaríku hausti
því ekkert er einsog það sýnist
og ekki verður spáð helgöngu
heldur munu bænir fylgja úr hlaði
perla
góða ferð yfir sjóndeildarhringinn.