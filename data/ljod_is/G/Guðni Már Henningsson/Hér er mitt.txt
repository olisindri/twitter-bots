Hér er mitt

Hér er mín leið þinn kross og þitt ljós  
hér er mín löngun mitt blóm og mín rós 
þú gafst mér þinn veg  þinn arf og þitt þor 
þinn vetur og haust og morgunsins vor.
 
Hvert sem ég fer
og hvar sem ég er 
þá hef ég það hér
sem ætlað er mér

 
Hér er mitt beð minn hringur mín hönd
hér er mitt líf mín sála mín önd
Þú gafst mér þitt bros þinn staf og þitt líf
ég þarfnast þín alltaf er brattann ég klíf.
 

Hvert sem ég fer
og hvar sem ég er 
þá hef ég það hér
sem ætlað er mér

Hér er mín nótt minn morgunn mitt kvöld
hér er þinn dagur þinn máttur þín völd
þú gafst mér ó Guð þitt loforð þinn stað
þú komst strax til mín þegar ég bað. 

Hvert sem ég fer
og hvar sem ég er 
þá hef ég það hér
sem ætlað er mér