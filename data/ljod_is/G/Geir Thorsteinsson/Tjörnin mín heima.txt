Tjörnin mín heima

Tjörnin mín heima er heimur sem speglar allt annað;
við hana börnin svo frjáls leika sér.
Fátt er það, sem þarna er bannað
þú, taktu nú sæti og gleymdu þér.

Svo falleg og húsin á hvolfi þar blika.
en hverfa skjótt við bárur í blæ.
Samhljóma við lífið, sem líkt og að hika
svo litla stund er og sjaldan næ.

Liljur vatnsins sér ljúflega vagga,
vatnið er þeirra lífsins lind.
Æskan þar leikur og bindur sér bagga
og býr til sumarsins fegurstu mynd.

Varla nú bærast blómin í kring
er brosa mót sólinni hlýrri.
Af gleði í anda og sálu ég syng
og samgleðst heimsmyndinni nýrri.