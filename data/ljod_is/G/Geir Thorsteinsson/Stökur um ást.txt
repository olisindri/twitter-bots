Stökur um ást

Þú sífellt huga seiðir minn
sem ég fyrir töfrum finn.
Ætíð brennur koss á kinn
kossinn mjúki, ljúfi þinn.

---------

Elsku hjartans yndið mitt,
ástar ljúfa kona.
Enga hef ég áður hitt
sem í mér kveikir svona.

--------

Þú ert rósin, rósin mín
rós í mínu hjarta.
Ávallt betur, skýrar skín
skæra ástin bjarta.

-----

Yndisfalleg rauða rósin er
roða slær á blöðin sín
kemur til þín, kærleik ber
kossa sendir, ástin mín

-----

Rósirnar eru farnar að fölna
og fella blöðin sín.
Allt sem lifir, um síðir mun sölna
seinast þú, ástin mín.

-----

Á meðan fölur máninn skín
merlar endurminning.
Um þig eina ástin mín
okkar fyrsta kynning.