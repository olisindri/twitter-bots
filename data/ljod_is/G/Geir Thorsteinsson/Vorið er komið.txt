Vorið er komið

Vorið mitt ljúfa víst hef ég beðið
að værir þú komið til mín.
Vektir upp blómin og vonlandið freðið
vorsólin okkar þar skín.

Veit ég það núna að vetrinum lýkur
varla er á himninum ský.
Vorgolan blíðlega vallendið strýkur
víst mun það koma á ný.

Vorið er hérna, vel það nú finn
vetur er horfinn á braut. 
Golan svo ljúflega gælir við kinn
glitrar vort jarðarskraut.