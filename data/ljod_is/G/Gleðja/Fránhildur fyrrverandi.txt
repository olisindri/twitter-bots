Fránhildur fyrrverandi

Hún  Fránhildur fyrrverandi,
hefur  það fyrir sið.
Að hefna sín á honum,
hvar sem hún kemur því við.

Því Fránhildur fyrrverandi,
er forsmáð og efalaust veik.
Svo hugsjúk og full af hatri
til hans, sem eitt sinn sveik.

Þetta naflagras, hans núverandi,
sú nánös vill sættir og frið.
Með háttvísu handabandi,
henni kemur það bara ekki við.

Þó Fránhildur fyrrverandi,
sé frek er hún öguð sál.
Því hefndin í hugann meitluð
er alltaf forgangsmál.
----
Orðfár og kvalinn er  X 
endalaust leiðist það pex,

Er hægt að lifa í sátt?

Nei kerlingin er kex, 
kolbrjálað hex.

og meðlagsskuldin hóf sig hátt

já himinhátt og vex.