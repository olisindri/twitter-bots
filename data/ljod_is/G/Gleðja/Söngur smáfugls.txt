Söngur smáfugls

Ég vef úr vindinum styrkinn minn,
von mín eflist er umvafinn.
Þegar vorið vaknar í þetta sinn,
á ég voldugt vængjatak.

Ég tælist og töfrast af skýjunum, 
og teyga loftið af innlifun.
Tárast á móti geislunum,
og týnist eitt andartak.

Loftið lifnar á ný,
lofar heit sólin því,
að lífsins leit að nýrri ást,
lýkur þeirri sem eitt sinn brást.

Það er von í vindsins söng,
vorkvöldin björt og löng.
Þá heitur blærinn hvíslar að mér,
hér finnst hamingja handa þér.