Tvö pör

Sumar nætur sneri
hann augunum við
eins og krókódíll
Þá elskaði hann þig.
Þá spilaði hann sinfoníur
á líkama þinn, syndgaði.

Á morgnanna áður en hann 
sneri sorgmæddur heim,
elskandi þig eina
þá lofaði hann.
Þá lást þú eftir með 
grátstafinn í kverkunum,
tár hans á koddanum,
krókódílatár á koddanum þínum.

Þá vonaðir þú þó
þú vissir um leið
og hann lokaði dyrunum
að hann elskaði aðra 
af öllu hjarta
með hinum augunum.