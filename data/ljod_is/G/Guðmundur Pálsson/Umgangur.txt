Umgangur

Tvítug sviptu þau sig lífi
Í fossinum heima
Faðir og móðir fátæklingar sem unnust
Eignarlaus vinnuhjú 
meinað að eigast
slíkt var ekki til siðs
Fjölskyldan slegin í sundur
Börnin gefin á hreppinn
Höfð með skepnum, fóðruð á hrati
Misnotuð af hrottum
Hún af bóndanum, húskörlum og messugestum
Hann af bóndanum, húskörlum og messugestum
Hún varð skækja
Hann fékk uppnefnið umgangur
Þau leiddust í fossinn