Reykjavík á rauðum morgni

Sólin gyllir þína veggi 
þínar götur, 
sem allar götur síðan 
hér ég fann frið 
og hefur fóstrað mína drauma. 

Bergmálar fuglasöngur í sumrinu 
bergmál sem dofnar 
og verður að skrjáfandi laufskrúð hausts. 
Veröldin verður loks sykurhvít 
og sæt. 

Eins og í glerkúlu 
leika sér börnin við snjóflygsurnar 
er falla á brosandi andlit 
og sólbjartar sálir. 

Klæða sig trén 
hvítum pels, glitra 
og roðna vegna athyglinnar við dagslok. 

Húsin lifna við 
og baða spegilmynd sína í tjörninni 
og faðma að sér mannverurnar 
sem eins og snjókornin 
svífa inn í nóttina.