Lítil brot um tímann

Tíminn er aðeins endalaus röð augnablika,
sem líða hjá hvert af öðru.
Lítil veröld greipt í hvert og eitt
 - handa þér.

Tíminn er líkt og tár sem falla,
heit og sölt þau tala um gleði og sorgir. 
Á einu augabragði verða þau til og hverfa
og aðeins minningin ein verður eftir.

Tíminn er gjöf guðs til mannanna.
Lifandi sál í kviku holdi
 - sólundaðu ekki gjöf þinni.

Tíminn er gjöf guðs til mannanna
 - en skyldi hann ekki óska þess
að hafa gefið hana einhverjum öðrum.