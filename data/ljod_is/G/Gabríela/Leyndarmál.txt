Leyndarmál

Þessi nótt er svo fögur.
Útskornu punktarnir á himnum okkur á stara.
Allt er svo þögult.
Tunglskinið lýsir upp fyrir mig þig.
Úr augunum lest þú mig.

Ég vil ekki taka í hönd þína, 
því ég er svo hrædd við að þurfa að sleppa.
Andardráttur þinn fellur blíðlega á mig.
Þú tekur í hönd mína, 
færð samþykki mitt að hreppa.

Svo fell ég inn í ljúfan draum sem þú mig í gegnum leiðir.
Ég veit að þetta er rangt en hverja áhyggju mína þú smátt og smátt deyðir.

Stingandi frostrósirnar bíða uns til ég vakna.
Fallegar þær stinga í mín augu og minna mig á raunveruleikann og synd mína.
Þín ég á eftir að sakna.

Stjörf ég stend og tár fellur.
Þú lítur blíðlega á mig og rósirnar kaldar stara.
Tárið niður skellur.
Núna þarf ég að fara.

Sárasta kveðja mun þessi vera.
Vot augun mín þú lest.
Ég hef áttað mig á að þetta má ég aldrei aftur gera.
Kveðjur okkar hafa margar orðið en mun þessi særa mest.

Orð okkar og fundi í hjarta mínu ég mun læsa og lyklinum henda.
Þér ég mun aldrei gleyma.
Engan vil ég nema þig lykilinn aftur senda.
Ég get þó alltaf leyft mér að dreyma.