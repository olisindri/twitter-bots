Fiðrildi, kanínur og rósrauð sulta

Lítil fiðrildi og kanínur duttu niðrúr loftinu, meðfram gardínunum, bleikum með rauðum rósum og grænum laufum í og ultu yfir rósrauðu sultuna sem ég var að borða í hreintæru kvöldinu. 
Ég taldi allt niðurstreymið og skrifaði svo töluna í dagbókina strax svo hún gleymdist ekki; 273.
Um kvöldið fór ég svo útí búð og keypti gulrætur fyrir kanínurnar og perur fyrir fiðrildin og hleypti þeim svo útúm svalardyrnar. Á hólnum á móti var skáld að hlúa að orðum í vornóttinni. Ég leit aðeins á götuna og rölti svo inn og las Morgunblaðið eftir sturtuna og skrifaði svo atburðina í dagbókina. 
Sofnaði svo með kanínum úr garðinum og fiðrildum úr skýjunum.
Í nótt koma konur niður gardínurnar.