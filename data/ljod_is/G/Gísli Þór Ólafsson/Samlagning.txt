Samlagning

Reyndi að helminga okkur
en þegar ég setti helmingana á okkur saman 
þá pössuðum við ekki saman
ég var með of stórt nef
þú of mikið hár
aftur á móti voru eyrun svipuð

þú sagðir mér að hætta þessari vitleysu
þetta hefði ekkert með stærð að gera
heldur eitthvað annað
og svo ættum við allsekki 
að skilja tungurnar að

svo varstu líka reið
af því að ég braut gleraugun þín