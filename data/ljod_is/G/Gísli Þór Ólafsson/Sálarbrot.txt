Sálarbrot

Í rjúkandi ráði
rak ég mig
úr einu orði í annað
og strauk mér á kinn

á engjum uppsprettunnar 
átti drauma sem dreymdu
hugsanir sem geymdu
hugmyndir af ósögðum orðum
tilfinningu fyrir frelsi

í laufguðum trjáskógum
trítlaði á tám
tætlur af sálarbrotum ljóðanna
og niður árnar
runnu orðin
full af þrá
um að einhver 
gripi þau
að einhver kæmi þeim á land
að einhver þurrkaði þeim,
ljúft í yli trjáhúsanna

það voru blaut orð sem báðu mig um líf,
blaðsíður um frelsi