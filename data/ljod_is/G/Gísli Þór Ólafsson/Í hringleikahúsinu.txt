Í hringleikahúsinu

Á naglaspýtum héngu trúboðar í stellingum fíla
stuttu hjá lágu snákar í langri röð halastjarna
eitrið af tungunum spýttist hægt af stað

ég gekk framhjá
snerti enni snákanna
sneiddi skonsur

í dökkdimmum helli næturinnar
hringsnerist um kófsveitta fíla
sem höfðu verið að iðka sund með Óla bassa
og farið svo að versla á eftir
án undantekninga keypti hver fíll sér
lambhúshettu, kappakstursbíl, derhúfu og sleikibrjóstsykur

ég gekk framhjá
batt höfuðfat á fílana
bað draumana um vernd

á leikvanginum borðuðu ljónin mig,
brytjuðu mig í sundur,
bognuðu sverð
ég ligg nú á gólfi ljónabúrsins
óviss um að ég komist í sturtu aftur
að ég hitti þig