Lofthræðsla

Með þér get ég verið
vitleysingur 
fáviti 
ástarfífl

með þér rennur áin uppí móti

með þér má ég vera skrýtinn

með þér er ég tígrisdýr
með þér er ég fugl

(með þér er ég tígrisdýr
                                    með þér er ég fugl)

og þú sagðir:
     komdu að fljúga

og ég sagði:
      nei, ég er svo lofthræddur

og þú sagðir:
      komdu í fjallaklifur,     fallhlífarstökk, mánadans

og ég sagði:
       nei, ég er svo lofthræddur og ég get bara skifað í tölvuna

og þú sagðir:
       komdu að fljúga

og ég sagði:
       nei, ég er svo lofthræddur

og þú sagðir:
       komdu í fjallaklifur, fallhlífarstökk, hellaskoðanir

og ég sagði:
       nei, ég er svo lofthræddur þótt ég geti gengið yfir steyptar brýr 
og farið í bakaríið

og þú sagðir:
        komdu að fljúga


ég missti þig af því að ég var svo lofthræddur