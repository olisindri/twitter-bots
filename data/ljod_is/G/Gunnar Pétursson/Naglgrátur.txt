Naglgrátur

Fallegasti græni litur í heimi
bráðnar við bláan -- einnig fallegasta lit í heimi
og breytist í tár sem fellur úr auga.

Handtak
og miði með stöfum situr eftir.
stuttu seinna
síminn sendir á skjáinn saknaðarbylgju
og hjartað slær ofslætti.

Fæturnir bera mig áfram
en hamarinn límdur við höfuðið
neglir lófana við leiðina.

Hægt og rólega
Fæturnir halda áfram - og hendurnar negldar enn.
Hægt og rólega:
vöðvarnir, æðarnar, beinin
húðin:
teygist
og stuttu seinna slitna ég.