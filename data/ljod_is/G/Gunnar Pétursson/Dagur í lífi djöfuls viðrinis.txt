Dagur í lífi djöfuls viðrinis

Þegar þú vaknaðir,
hreyttir þú í mig að ég hefði ekki verið nógu góður í gær.

Þegar ég kom til þín í hádeginu með heimabakað brauð,
sagðir þú að bragðið væri ekki nógu gott.

Þegar við borðuðum þriggja rétta lúxusmáltíð á Argentínu,
sem ég borgaði fyrir,
sagðir þú að þú hefðir heldur kosið Perluna.

Þegar þú fórst að sofa,
lá flaska með rauðvíni af dýrustu gerð á koddanum,
og miði sem á stóð: ,,Drekktu ein djöfuls viðrini\".