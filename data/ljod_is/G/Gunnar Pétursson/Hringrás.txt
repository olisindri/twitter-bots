Hringrás

Hringrás.

Í sæluvímu
náðin yfir mig færist.

Kyrrðin

Það eina sem ég heyri er ölduniður,
ljúft blakið í vindinum

Fegurðin

Minnir mig á augu hennar
lífsorkuna
og mína björtu framtíð með henni.

Skýin
fela sólina fyrir mér
minna mig á óvissu mína um lífið framundan
ástgrátur þeirra til jarðarinnar
og lífið sem þau færa mér.

Framtíðin
en líkt og ég veit að vatnið fjarar út
og heldur í hringrásina
veit ég að einn daginn held ég aftur á braut
inn í mína hinstu ferð héðan
en held inn í nýja.

Nálægð þín við mig
í hinum efnislausa heimi
fyllir mig tárum
en um leið gleði

Hringrásin
tekur mig inn í vatnið aftur
og ég held aftur á braut
inn í óvissuna

ég mun falla inn í þig
ég mun sameinast þér
og ég verð eitt með þér
í hringrásinni okkar.