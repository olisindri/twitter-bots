Í aungvu

Þið gangið skeytingarlaust hjá
og haldið samt sem áður áfram
þó ég öskri og segi ykkur að stoppa.

Jafn óumflýjanlegur þáttur
af lífi mínu og ég sjálfur.

Ógnvænlegt vald ykkar
áþreifanlegt nemur við fingurgóma
og hræðir mig.

Atburðarásin! hún er ykkar,
og samspil mitt við ykkur
aðeins lítilfjörlegt tannhjól
í gangverkinu öllu;

tæplega ómissandi
að nokkru leyti.

Þannig heldur líf mitt áfram
þó ég hætti að öskra.