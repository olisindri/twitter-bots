Af hverju hatið þér Akureyri, Herra Eldon?

Er þér illa við
karlana

sem bóna amerísku jeppana
á sunnudögum

íklæddir grænum
laxveiði-
vöðlum sínum?

Við konurnar
sem hópast saman

yfir kakóbolla
(með rjóma)
og rjómaköku?

Finnast þér kannski
hlægilegir listamennirnir

sem diskútera umheiminn
í eigin upphafna

MenningarKapítali
Íslands?

(en hafa svo sjálfir ekki þorað
út fyrir smáöldurnar)

Herra Eldon,
leiðist þér kannski:

öryggi í fallegu* umhverfi?

þægilegir sunnudagar?

þetta úthverfi án borgar?

Eða eruð þér ekki
ef til vill hræddir

við smáborgarann
í sjálfum þér?

Akureyri!
    heimabær kókakóla
    í gleri...






*og umfram allt
  barnvænu