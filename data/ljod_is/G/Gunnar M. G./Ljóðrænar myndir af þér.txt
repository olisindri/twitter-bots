Ljóðrænar myndir af þér

Út frá sveigðri strandlínu
teygir hafið sig
yfir ennið

það er djúpt
og allt of margt

sem leynist þar.


Hárið (væntanlega)
þörungur

svífandi um
í sjávarbriminu.


Steina hef ég aldrei séð
nógu lifandi

augun eru glansandi
sniglar

sem að hringa sig
inn í vitund mína.


Lítil stúlka
sem grettir sig
(stundum)

fjörlegt nefið.


Munnur þinn
eða máninn?

Hvor tveggja
gýn yfir mér

eins og gáttir
í nýjar víddir.


Kinnbeinin falla fram
straumharður foss

sem endar í rennisléttri
klakamynd

höku þinnar.


Líkaminn:

impressjónísk mynd
úr mörg!þúsund deplum

heill ljóðabálkur
í orðum.