Tímaleg ástarjátning

Ég 
elska Þig!

tókstu eftir skáletruninni?
fyrir þig skal ég
skáletra allt!

         en

tókstu eftir lítilstafselskunni? (og stórustafsþú?)
fyrir þig skal ég hundsa
þessa smásmugulegu ísmeygilegu
tilfinningu smeygjandi sér milli hinna
og þessa sem ekki eru á neinn hátt jafn
merkilegir og Þú!

         svo

ég skal hrinda ástinni frá mér

hún skiptir ekki máli
ég þarf ekki á slíkri hóru að halda.

Ég
Þig!

         og

ég skal jafnvel lítillækka æskuna
sjálfhverfuna og smætta hana niður
afneita póesíunni Ég Ég Ég ÉG sem
er löngu hætt að brjótast undan vafa:

Þig!

         (því

þessi ást felst í þér
en ekki sjálfri sér

sjálf segir þú allt.)