Stökur

Vísna þinna vígabrand
verður þungt að beygja,
orðagnóttin alveg strand
ekkert til að segja.

Streyma hjá mín bernskubrek
brimrót heljar gnauðar,
úr mér kraftur þorrið þrek,
þrár og vonir dauðar.

Senn mun enda orðalist
andans kraftur dvínar,
nú hefur skáldið málið misst
mitt í hendur þínar.

Ég hími og tímans trega veg
töpuð æskugleði.
Valt er salt þá vega ég
á visku minni og geði.