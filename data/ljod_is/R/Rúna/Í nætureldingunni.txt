Í nætureldingunni

Í kvöld er ég kvalin í hjarta

krokna af barnshugans þraut

þá framtíðin blikandi bjarta

beið mín...en hvarf svo á  braut.

               

Í kvöld er mín lundin svo lúin

og leiði í huganum er

sálin er fölnuð og fúin

friðsældin horfin mér.

              

Í kvöld þá er myrkrið svo magnað

og maðrandi vindurinn hvín

ég get ekki´ í fjötrunum fagnað

sem fangi í eigin pín.

                  

Í kvöld er ég kenni til sefa

á koddann minn leggst ég þá hljótt

svo bið ég að Guð muni gefa

mér góða og friðsæla nótt.