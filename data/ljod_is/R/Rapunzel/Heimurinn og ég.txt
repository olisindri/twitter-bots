Heimurinn og ég

1)
Þú lífsglaða, ljúfa 
og litfagra blóm.
Þú leiddir mig hingað 
er sál mín var tóm.
Þú talaðir til mín 
með tærum róm.
-tróðst inn í mitt hjarta
 lífsins óm.

2)
Að bera þinn boðskap 
um heim og geim
-baðstu mig að gera 
en ég er of sein.
Þú fylltir mig af friði
 til að færa öllum þeim
sem finna til sorgar 
og sára um heim.

3)
Þú gafst mér þá gjöf 
að gráta um nætur
-en ég skil ei 
hvernig þú lætur.
Kannski bíð ég þess 
aldrei bætur
-að gráta og gráta 
og gráta um nætur.

4)
Ég elska þig væna 
og viðkvæma jurt
-vildi ég þó að þú 
hefðir mig spurt
áður en þú hafðir mitt 
hjarta smurt
-af hörmungum heimsins 
sem hverf´aldrei burt.