Hlustaðu

Keyri um daglega í leit að ljósinu, 
veit ekki hvert á að stefna en einhvernveginn rata ég alltaf. 
Hver  er að stýra, er það ég eða ljósið. 
Heyri í sjálfum mér hugsa, lít í kringum mig en sé ekki neitt. 
Er einhver þarna, hver ert þú. Af hverju segir þú ekkert.
Það hvín í malbikinu og það truflar einbeitninguna,
en samt heyri ég eitthvað. 
Slekk á útvarpinu og einbeiti mér meira. Það er eitthvað suð í loftinu. 
Horfi út í hraunið og hægi á mér um leið, 
það er kolsvart myrkvið sem starir á móti og hlær að þér. 
Vilt stoppa, fara út og upplifa hljóðið sem angrar þig, sem kallar á þig. 
Enn myrkvið veit að þú þorir ekki út, þessvegna hlær það. 
En ef þú hlustar betur, þá veist þú að hljóðið er ekki í myrkvinu, 
það er í ljósinu og kallar á þig. 
Það eina sem þú þarft að gera er að hlusta, 
opna leiðir að þeim skynfærum sem þér voru gefin og hlusta.
Kveiki aftur á útvarpinu, heyri í malbikinu, eyk hraðann aftur, 
komin tilbaka. 
Þú átt svo marga valkosti, hvaða ætlar þú að gera. 
Prófaðu að hlusta á ljósið.