Ég orti góða eggjaköku e. Nikki Giovanni

Ég orti góða eggjaköku...og át
heitt ljóð...eftir að hafa elskast með þér

Hneppti bílnum...og ók kápunni
heim...í rigningunni...
eftir að hafa elskast með þér

Ég fór yfir á rauðu...og stansaði á
grænu...sveimandi einhvers staðar á milli...
verandi hér og verandi þar...
eftir að hafa elskast með þér

Ég bjó um rúmið...losaði um hárið
...eilítið
ráðvillt...en mér stendur á sama...

tók úr mér tennurnar...skolaði
náttserkinn...stóð
...og lagði mig...

Til svefns...
eftir að hafa elskast með þér