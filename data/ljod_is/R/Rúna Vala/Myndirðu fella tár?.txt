Myndirðu fella tár?

Ef ég flytti eitthvað burt 
hin ótalmörgu ár. 
Ef ég segði þér ekki hvurt, 
myndirðu fella tár? 

Ef að ég í slysi lenti, 
ef ég yrði sár. 
Ef að eitthvað illt mig henti, 
myndirðu fella tár? 

Ef ég missti heyrn og sjón, 
minn heimur yrði smár. 
Ef mig henti eitthvert tjón, 
myndirðu fella tár? 

Ef ég feng’ um dauðsfall fréttir 
og sannar reyndust spár. 
Ef ég dæi, væri það léttir, 
eða myndirðu fella tár? 

Ef að mér af baki fleygði 
minn hugumdjarfi klár. 
Ef að háls minn úr lið sér smeygði, 
myndirðu fella tár? 

Ég veit það vel, að ef þú dæir 
minn heimur yrði grár. 
Fegurð hans ei lengur sæir 
þá felldi ég mörg tár.