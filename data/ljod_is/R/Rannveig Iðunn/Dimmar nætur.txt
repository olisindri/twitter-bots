Dimmar nætur

Ég ligg andvaka í dimma herberginu
þungar hugsanir læðast að mér
og mér er ekki rótt
þú þrengir þér alltaf inn í hugann minn
og gerir mér ókleift að hugsa um nokkuð annað

Í örmum þínum er ég örugg
örugg frá öllu því svarta
en þú ert aðeins í draumum mínum
og því ekki veruleiki

Hér ligg ég enn,
reyni að finna ró innra með mér
ímynda mér að ég sé í örmum þínum
þú haldir mér og hvíslir að mér huggunarorðum
segir að ég sé örugg hjá þér

En þú ert ekki hjá mér
aðeins í draumum mínum
og ég er ekki örugg
ég er ein
án þín

Rannveig Iðunn
23. nóv 2007