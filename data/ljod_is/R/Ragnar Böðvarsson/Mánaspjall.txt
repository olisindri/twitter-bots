Mánaspjall

Mánaspjall
Lag John Browns body, bandarískt.

Máninn starir agndofa frá efsta sjónarhól,
undrast þetta skrítna lið sem vítt um foldarból
hamast við að berjast þar um bita hvern og spón.
Honum blöskrar þessi sjón.
Þokast hægt um himingeiminn,
hnyklar brýnnar, rór og dreyminn.
Ætlar sér að siða heiminn
og sætta þessi flón.

Sjáið hvernig skrefagreiður þrotlaust þramma ég, 
þreytist aldrei, hef þó lengi rólað sama veg.
Ég hef aldrei abbast nokkuð upp á náungann
og enga pretti kann.
Takið nú upp sömu siði,
sjáið náungann í friði.
Starfið öll í einu liði,
þið eigið sama rann.