Norðurferð

Löngum heillar ferðalang fjarlægðin blá
förum nú um Húnaþing grösugt og lokkandi.
Vakna minni útlegðar öræfum frá
ógnarsaga rifjast upp Þrístöpum hjá.
Margur er hér snöggur að snúa ræðu í brag
snilldarvísur Skáld-Rósu lifa enn í dag.
Lækjarvísur Gísla má löngum vítt um byggðir heyra.
Ljúflega fimmundarstemmurnar hljóma við.

   Kóparnir á skerjunum skemmta sér við
   skvamp í glaðri öldu við lábarða steinana.
Féð er dreift um heiðanna sólvermdu svið
söngfugl tekur undir við lækjarins nið. 
Laxinn móti straumunum stökkin iðkar létt
stóðið glatt í haganum æfir langan sprett.
Yst á Vatnsdalsfjallinu Öxlin gnæfir yfir Þingið.
Ósköp er gaman að ferðast um Húnaþing.