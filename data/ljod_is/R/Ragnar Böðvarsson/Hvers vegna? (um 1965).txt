Hvers vegna? (um 1965)

Ég veit ekki hvað ræður því er ég fer að yrkja
og eyði löngum tíma í smíði á vondum kvæðum
því enga köllun finn ég sem kynni mig að styrkja
svo kvæðin gætu vaxið að magni eða gæðum.

En einhvern veginn finnst mér þetta furðulega gaman:
að finna að ef ég nógu lengi við mig sjálfan glími
þá tekst mér oft að raða ýmsum orðum þannig saman
að úr þeim verður kvæði með hljóðstöfum og rími.