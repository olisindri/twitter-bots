Eldhúsdagsumræður júní 2011

Þokast nokkuð á þriðja ár
þessarar stjórnar ævi.
Allmargir töldu að hún strax
endurreisnina hæfi.
Sigmundur jafnt og Bjarni Ben
býsnast samt yfir þessu:
Ykkur gengur hreint ekki neitt
allt er í sömu klessu.

Enn við heyjum við hrunsins arf
harðar og langar glímur
fjölmargt samt þokast fram á við
fullyrðir Skallagrímur.
Áfram því hagur okkar mun
eflast af hraðri skundan.
Fauskar gamlir og geðillir
grenja því jafnan undan.