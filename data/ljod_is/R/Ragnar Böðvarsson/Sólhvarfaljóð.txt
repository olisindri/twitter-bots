Sólhvarfaljóð

Snjóhvít mjöll yfir landinu liggur
lítill sólhvarfaálfur við dyr
sérhvers húss lætur hóglátri röddu
hljóma kveðju er síðar og fyr
hefur mönnunum margsinnis boðað
hversu margt gæti unnist með því
ef þeir hávaðann hættu að dýrka
svo að hugsað þeir gætu á ný.

Þá mun boðskapur Betlehemsvalla
kannski berast af alvöru fram
svo að valdamenn veikir af græðgi
með sinn volduga, kremjandi arm
víki smám saman hægan til hliðar
fyrir hugsun af annarri gerð
þar sem auðvaldið engu fær ráðið
þar sem allir fá réttlátan verð.