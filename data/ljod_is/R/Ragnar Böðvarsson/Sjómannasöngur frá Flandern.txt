Sjómannasöngur frá Flandern

Þýtt úr sænsku.
Höf.Ulla Hornborg

Við siglum hin köldu sjávardjúp
og síld við Ísland bíður.
Svo til norðurs skútan skríður.
Til Íslands enn, til Íslands enn, til Íslands enn.
Því Íslandsmiðin okkur kalla ákaft senn.

Fyrr en við siglum skal duna dans
og dansinn okkur gleður.
En í sumar síldin veður.
Og út í bát, og út í bát, og út í bát.
Þar annan dans við okkur stígur alda kát.

Í æstum stormi er stýri beitt
með stæltum sjómannsarmi,
djörfum hug og hreysti í barmi.
Til Breiðafjarðar bráðum skútan brunar fljót
og silfri hafsins söfnum við í síldarnót.