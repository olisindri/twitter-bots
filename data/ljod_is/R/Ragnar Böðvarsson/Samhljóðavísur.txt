Samhljóðavísur

Vanda eykur grænni grund
grandalausri um forlög blind
vindur hvass er svartan sand
sendir yfir veikbyggð lönd.

Sullar og mallar sífellt bull
svellur í gjalli drifhvít mjöll.
Ellinni fellur hreyfing holl
hrella mig tröllin ljót og ill.

Skuggaleg vofa vekur ugg
vaggar hún nær með brýnda egg
högginu við ég löngum ligg
leggi hún til mín viðbragðssnögg.

Göngumanni er gatan þröng
gangan liggur því oft í hring.
Langar mig enn að fá í fang
fenginn sem glaður um ég söng.