Ráðaleysi

Svona er nú þetta og það er ekki gaman
að þurfa helst að yrkja, en vita ekki um hvað
og finna hvernig hugsanirnar hristast stjórnlaust saman
og hvergi geta stöðvast – en ekki meir um það.

Ég reyni að stöðva greyin, en þó ég þrotlaust striti
og þykist ráða við þær ég finn þeim engan stað,
En einhverntíma seinna ég yrki kannski af viti.
Ég ætla að byrja núna – Og ekki meir um það.