Ferðalag

Á ferðalagi yfir blómlega velli
auðnir, fjöll og dali.
Þú leitar stöðugt, 
lítur á kort eða klukku.
Er ég hugsanlega villt?

Horfir á sjóndeildarhringinn
leitar að áfangastað.
Hraðinn svo mikill 
þú missir af því
sem á vegi þínum verður.

Hvað er eitt tré, 
fallegt sólsetur,
blár himinn,
og grænir akrar? 

Hvað eru börn okkar,
ættingjar og vinir?
Er áfangastaðurinn mikilvægari
en sú fegurð eða félagsskapur
sem feðalagið býður?

Er það sem vantar á leið þinni
mikilvægar en lífið,
lífið sem þú gætir lifað
ef þú aðeins fengir
notið ferðarinnar?

Staldraðu við,
þú missir ekki af neinu.
Allt sem þú þarft 
er í lífinu núna.

Leyfðu þér að njóta þess sem 
þú heldur að sé ekki þar.
Lifðu fyrir þig með
hjálp þeirra sem elska þig.

Vertu fyrst og síðast
þú.