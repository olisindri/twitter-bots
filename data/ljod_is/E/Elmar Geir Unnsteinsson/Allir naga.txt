Allir naga

Hvernig er hægt að slíta sig frá svona hugsunum? Slíta aldagamla ösp upp með rótum., alltaf eitthvað eftir. 

Kemur aftur og aftur.

Lífið er ein löng barátta við mannlegt eðli.

Ein löng barátta gegn því að vera „eðlilegur“.

Það er kjaftæði, goðsögn, að maður geti þekkt sjálfan sig illa.

Maður nagar alltaf fjötrana sem sjálfsþekking kastar á mann.

Þeir sem segjast ekki naga lifa í sjálfsblekkingu.

Allir naga.

Allir vita hvað mannlegt eðli er – hvatir sem láta ekki af stjórn.

Allir berjast gegn mannlegu eðli, að lifa er að heyja styrjöld við sjálfan sig.

Að deyja er að játa sig sigraðan, meinið er að það að lifa er líka að játa sig sigraðan.

Hvatir eru verkfæri djöfulsins, handbendi myrkrahöfðingjans.

Ljótasta orð í heimi er eðlishvöt, eðlishvöt, eðlishvöt.