Ekki lesa, þú gætir drukknað

Ég flýt í jörðu,
stend á vatni,
sé ekki örðu,
vona að mér batni.

Er byggður á sandi,
heng á ryðguðum nagla,
tilbið þig - heilagur fjandi,
og vísu saman bagla.

Ég er viður í skútu,
í símanum og aldrei við,
hjólbarði af rútu,
þoli litla bið.

Svona gæti maður,
haldið áfram - líkt og ódauðlegur fugl,
en blaður er blaður,
og það er nákvæmlega ekkert vit í því að semja þetta rugl...

- samt ert þú enn að lesa þetta.

Þýðir það að ég eigi að halda áfram; 
hrinda merkingunni fram af bjargi, 
ofan í óskiljanlegt haf og láta þig drukkna þar í tilgangsleysi, 
því þú - við öll munum falla með merkingunni.

Kannski er það tilgangurinn.