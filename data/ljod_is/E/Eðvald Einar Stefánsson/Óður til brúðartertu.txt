Óður til brúðartertu

Borðið
þakið kökudiskum,
bollum,
ljósum
líkt og kjóll 
brúðarinnar
sem gekk
eftir
löngum gangi
til síns heitelskaða.
Sem stóð 
í dökkum
fötum 
við altari
og kinkaði 
kolli
til allra krikjugesta.
orðinn stífur
af kinkukolli.

Skeiðar,
klingja klingediklang
á borði 
þar sem 
kirkjukór
syngur 
hástöfum
lag til
tertunnar á borðinu
sem bíður 
eftir 
að verða
étin.

Bragð kremsins,
sem er dísætt
líkt og parið
sem gónir augum
til hvors annars
á háborði
og dreymir 
um nóttina
sem kemur síðar,
líkist
suðrænum ávexti,
sem er ekki 
óvitlaust
því í æðum
hjónanna
rennur suðrænt
blóð,
með heitu skapi.