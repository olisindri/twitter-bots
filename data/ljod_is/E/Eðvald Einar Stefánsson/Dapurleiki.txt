Dapurleiki

Ég var ekki dapur
þegar ég leit í augu þín
eða þegar þau litu á mig. 
Máttvana af þreytu
og gleði.

Ég var ekki dapur
þegar rósrauðar varir þínar 
léku sér að mínum. 
Þegar líkami þinn 
hné örmagna niður
og bauð góða nótt.

Ég var ekki dapur 
næsta morgunn,
þegar þú hallaðir þér 
á öxl mína
og brostir til mín.

Ég var heldur ekki dapur 
þegar þú varst fastagestur 
í mínum draumum. 
Né þegar mynd þín 
birtist mér í hvert sinn
sem augu mín lokuðust.

Nei, ég var ekki dapur.
Ekki þá.