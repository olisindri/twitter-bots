Hugsjónamaður

Með ryðgular sundblöðkur,
syndir hann í hæfilega frosnum pollinum
og hrífst af ástarlífi svifdýra 
og fiðurmiklum úthafsfuglum,
sem höggva niður í svifsein smádýrin.
Hann trúir á hringina í vatninu,
velþóknun marflónna og margþætti 
mýflugnanna, 
sem fljúga oddaflug yfir höfði hans, 
þar sem hann hringsólar í slímugum 
sjávargróðrinum, 
sem togar hann sífellt dýpra niður.