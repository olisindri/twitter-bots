ég er á.

Ég er á.
svo saurug af ótta
og menguð af tilgangsleysi.

straumur minn svo veikur
svo dapur.

ferðin er löng í hafið 
takmark tilveru minnar.
þetta háleita markmið mitt er þó eins innantómt og holóttir steinarnir er prýða árbakka minn.

þegar komið er á leiðarenda 
og ótti minn á að síast út í hið mikilfenglega haf og hverfa finn ég hann aukast!

aðrar ár og stærri óttar og depurð blandast minni eigin og mynda ólgusjó.

öldurnar rísa, reiði mín og hatur.

Hafið er þá ekki hinn eini sanni endir heldur fljótum við um að eilífu í ólgusjó tilfinninga.