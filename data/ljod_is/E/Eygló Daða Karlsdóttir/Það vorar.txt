Það vorar

Veröldin er stundum myrk
full af kvíða og þungum þönkum
það sat kona með blóðugar hendur 
og skalf af sorg eða ótta.

En á elleftu stundu kom vonin á ný
í líkama kurrandi dúfu,
á húsþaki sat hún
grá eins og veturinn,
vakti minningar
og vakti von. 

Veröldin er stundum myrk
og stundum full af glimmrandi ljósi,
barnahlátri og óskum. 

Gleym-mér-ei vex í brekku
og hvílir síðan á barmi smástelpu.
Skógur vonar minnar er fyrir utan gluggann
og ég á von og ósk og ljós.

Skugginn hverfur hægt,
en örugglega.