Óskalög sjómanna

Þegar ég var lítil
hlustaði ég alltaf á óskalög sjómanna
ekki af því ég þekkti einn einasta sjómann
heldur af því þar voru spiluð góð lög
þá voru tímarnir öðruvísi.

Ég hafði aldrei heyrt talað um emmtíví
vissi varla að tónlist gæti spilast í sjónvarpi
nema þá kannski þetta klassíska gaul.

Núna hlusta ég gjarna á bæði
klassískt og emmtíví
eða klassískt emmtíví
\"money for nothing\" og allt það. 

Núna eru óskirnar öðruvísi
sjómennirnir fá sínar kveðjur í geessemm
og við hin, við getum hlustað á gnægð af lögum 
- en hvað varð um óskalögin? 

Óskalögin eru færri
hafa falið sig í gnægðinni
núna hef ég ekki tíma til að hlusta á nein óskalög
hef ekki tíma til neins
nema að vinna,
sofa
og hafa áhyggjur.

Hvað varð af þessari stelpu sem bara sat og hlustaði á óskalög sjómanna?