Skammdegi

Rósrauð sólin hendir geislum sínum
setur upp ljósgulan blómakjól 
og skrifar “farinn í frí” á postit miða á hurðina.

Hún gerir þetta á hverju ári,
blessunin
og heldur að engin taki eftir því.

Rósrauðir geislarnir verma um stund
en svo koma þær
rósirnar sem málast á gluggana
bláar og kaldar.

Ég blæs í hendurnar
ríf miðann af hurðinni
og rífst við sjálfa mig
um myrkrið.