Nýjar tíðir

Nýa árið skall á
með uppköstum.
Rakettur í loftinu stutta stund
en liggja nú á jörðinni svartar
og leifarnar af hangikjötinu
sósunni og sykruðu kartöflunum
eru í klósettinu
eða á stofugólfinu. 

Sjónvarpið kastar upp gömlum restum,
- fyrri stríð og túberað hár 
og engin man lengur hvað 
forsætisráðherrann sagði.

Kampavínsglösin standa hálf tóm
á borðinu
sem er fullt af nammibréfum 
og sígarettustubbum. 

Ég sit ein í sófanum og horfi á aðra
kasta upp gömlum restum frá fyrra ári. 
Sljóvgaðir til að geta horfst í augu við það nýja. 

Meðvituð horfi ég á
meðan á uppköstunum stendur
til að geta séð betur
hvað nýjar tíðir bera í skauti sér.