Drullupollurinn

Ég leitaði að hinu eilífa ljóði
þessu sem allir lesa og dáðst að
en það var hvergi að finna.

Ég leitaði í hugarfylgsnum mínum
svo djúpt að ég hélt ég myndi drukkna
í eigin hugarfílu, 
án árangurs.

Ég leitaði á hafi úti
í djúpum sjávar svo myrkum
að lífið nærist þar varla
en ekkert.

Ég leitaði á engjum úti
í sólarljósi og mánaskini
en allt kom fyrir ekki.

Ég leitaði í fylgsnum annarra sála
í glaðværum börnum að leik 
og í myrkum sálum sem sjaldan sjá sólina
en þar fann ég ekkert.

Að lokum þegar ég var hætt að leita
og óð um í rigningu og roki
þá fann ég það djúpt sokkið í drullupoll.

Ég tók það upp og þerraði 
setti það í ramma upp á hillu
verst að stafirnir þurrkuðust út í bleitunni.