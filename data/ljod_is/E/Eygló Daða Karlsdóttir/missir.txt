missir

Heyrirðu sál mín,
heyrirðu það gróa?
Grasið hinum megin við árbakkann?
Þar sem allt er svo grænt og skógi vaxið
berin vaxa villt og börnin leika sér nægjusöm.

Heyrirðu sál mín
glamrið í bílunum sem bíða?
Bíða eftir að komast með ferjunni

Yfir.

Heyrirðu sál mín
kall mitt
heyrðirðu sál mín
það óx, það óx
og þegar það hætti að vaxa
hættirðu þá að hlusta?

Innra með þér. mér.

Heyrðu sál mín
hættu þessu væli 
syntu yfir sundið
þar er grasið grænna, 
þar vaxa þau ótt og títt
litlu börnin, 
og berin.