Menningarmiðaldir

Sársauki 
sérðu þokuna
hinu megin við álverið? 
Sérðu menninguna dala
hverfa inn í einstaklinga
heiladofin og sár. 
Fólk þorir ekki lengur að hugsa,
finna, vera til...
miðaldir á ný. 

Landinn rennur út í sjóinn
og hverfur 
menningin lifnar á ný
eins og æðakölkuð kerling
sem hefur gleymt hvað hún heitir
eða hver hún er. 

Gleymt og þorir þess vegna aftur
að hugsa, finna og vera til.