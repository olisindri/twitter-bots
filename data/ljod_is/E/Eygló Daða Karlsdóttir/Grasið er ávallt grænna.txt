Grasið er ávallt grænna

Finndu mér mána
þar sem ég get hvílt og dansað í friði
þar sem álfarnir fara með ljóð morgundagsins
og fólk er rólegt
finnur enga hræðslu
ekkert hatur. 

Finndu mér mána
þar sem litirnir glitra
gera glaða veröld
þar sem grasið er alltaf grænna þar sem ég er
og ekki hinum megin við brúnna.

Geturðu ekki fundið mér þannig mána?

Ég myndi dansa á meðal stjarnanna
nakin og glöð
engin sorg
engin tár
hafa drauma
sem í rólegheitunum rætast

lifa lífinu draumandi
lifandi
lofandi.

Gerðu það, finndu mér mána
þar sem fólk lifir í friði
og deyr með bros á vör.