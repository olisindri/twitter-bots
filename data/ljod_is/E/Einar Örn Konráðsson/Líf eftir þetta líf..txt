Líf eftir þetta líf.

Skrítið, af hverju ungt fólk þarf að deyja,
í blóma lífsins siglir það í burt.
En eitt skal ég ykkur með sanni segja,
að lífskrafturinn berst aldrei á þurrt.

Guð minn kæri góði, viltu sýna,
Kraft þinn og þor í nótt.
Trúnni mun ég aldrei, aldrei týna, 
meðan englar þínir vaka, er mér rótt.


Og þegar beyskjan grípur mig,
og sorgin bærist um sjálfa sig,
skal ég horfa í átt að sumaryl,
allt breytist þá mér í vil,
með trú, á líf eftir þetta líf.

Stundum bærast í mér brostnar myndir, 
af framtíðinni, spurning hvernig fer.
Og læðast aftanaðmér gamlar syndir,
en eitt er víst, ég geng í gegn með þér.

Og þegar beyskjan grípur mig,
og sorgin bærist um sjálfa sig,
skal ég horfa í átt að sumaryl,
allt breytist þá mér í vil,
með trú, á líf eftir þetta líf.