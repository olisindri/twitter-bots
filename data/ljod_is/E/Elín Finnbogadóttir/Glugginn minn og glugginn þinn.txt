Glugginn minn og glugginn þinn

Ég gægist út um gluggann minn
þú gægist út um gluggann þinn
augu okkar mætast 
hlýleika ég frá þér finn
fullkominn.

Ég brosi undur blítt til þín
þú brosir undur blítt til mín  
augu okkar kætast 
ástarsólin okkar skín
sallafín. 

Gluggavin ég góðan hef 
ég gluggavini mínum gef 
sælublikið sætast.
Hreint ég hugsa ástarbréf
hugarstef.

Í glugganum ég vaka vil 
vænta þín og vera til 
óskir okkar rætast  
við gluggann þinn og gluggann minn
grið ég finn.