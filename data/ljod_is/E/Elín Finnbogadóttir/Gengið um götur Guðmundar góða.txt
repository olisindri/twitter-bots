Gengið um götur Guðmundar góða

Nú göngum við fáfarinn slóða 
í fótspor hans Guðmundar góða
Þið þekkið hann flest
það á ykkur sést
þökk sé háskólagenginu fróða.

Í Hörgárdal föðurlaus fæddur
af fjölmörgum heimilum klæddur 
dugnaðargrey
sem guggnaði ei 
þótt geðveikt hann oft væri mæddur. 

Svo hélt hann til framandi landa
á Hornströndum skip náði að stranda
Fótinn hann braut
en lækningu hlaut
hjá Heilögum Reykhólskum anda. 

Hann vígður var prestur hann Gvendur  
og vinur hans fannst svo örendur.
Í sorg sinni bað
til Guðs, nema hvað
og síðan við ,,gott“ hann var kenndur. 

Og sama var, hvar, hann var prestur 
hjá almúga þótti hann bestur.
Hvar sem hann stóð 
var fólksfjöldaslóð
sem fylgdi honum austur og vestur. 

Um Skagafjörð ferðaðist gæinn
faglega vígði hann sæinn
og brunna um allt 
ó boy, það var svalt 
svo bauð hann, ómögum í bæinn. 

Í Svarfaðadal sat á Völlum
þar sinnti vel starfi og öllum
oft þurfti hann þó 
að setja á sig skó 
og ganga á heiðum og fjöllum

Einn dag yfir Heljardalsheiði
hann fór ásamt fólki, frá Skeiði
þá hríðin skall á
og fjöldi fólks lá
svo fjórtán við bættust þá leiði. 

Ég gæti sko sagt fleiri sögur 
og sönglað hér vísur og bögur
Um góðasta Gvend 
og verk hans í grennd
en göngu skal ljúka um fjögur.