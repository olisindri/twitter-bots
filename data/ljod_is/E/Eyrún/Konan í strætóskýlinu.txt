Konan í strætóskýlinu

Það er ekkert sárara í heiminum
en konan sem grætur í skýlinu.
Bíður eftir vagninum, vel dúðuð 
með Hagkaupspoka.
Og grætur.
Ég þekki ekki sorg hennar,
kannski ber hún allar sorgir heimsins
kannski ekki.
En sína sorg ber hún í hljóði.
Sígur þegar lítið ber á uppí nefið 
og lítur hrædd í kringum sig.
Hrædd um að einhver hafi heyrt eða séð.
Full mótþróa streyma tárin niður kinnarnar 
um hábjartan dag.