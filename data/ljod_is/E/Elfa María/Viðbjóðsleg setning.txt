Viðbjóðsleg setning

Sársaukinn nýstir hjarta mitt
Ógeð fyllir kok mitt og líkama
Er svartar minningar flæða fram
Um niðurlæginguna, skömmina
Allt ofbeldið, þegar vonin var kramin

Mig langar að kasta upp, kúgast
Láta allt ógeðið með í klóið
Losna við sársaukann, kvölina
Sturta því niður í sjó – að eilífu

Ég hef borið þennan kross í mörg ár
Kross misnotkunnar hefur eitrað líf mitt
Athafnir mínar, orð og hugsanir
Eru lituð af þessum við viðbjóð
Já þetta er ógeð, hreinasta pest

Ég man ekki hve oft ég heyrði spurninguna
Spurninguna sem enn nýstir hjarta mitt
“ finnst þér þetta gott” ?
Á meðan það verið að meiða mig
Hvernig átti mér að finnast þetta gott
Ég svaraði sjaldan en samt...
Nýstir sektarkenndin mig djúpt
Að finnast þetta gott, það fannst mér sárast

Í dag er ég stunum spurð sömu spurningar
Sama hvort mér finnst þetta gott eða ekki
Fæ ég alltaf viðbjóð í hálsinn
Mig langar að losna við hann – algjörlega
Ég veit hvað ég get gert
Ég gef Jesús þessa setningu
Gjörðu svo vel, faðir 
Þú mátt fá hana, eiga hana
Viltu létta henni af herðum mínum
Já, vona þetta var miklu betra
Takk faðir minn kær

Elfa – mars 2003