alkaljóð

Ég einn er og áttavilltur
auma fortíð flý
af áfengi og dópi er spilltur
í fjórðu víddinni bý

Stoltur fór ég að stela
stundum ég einnig laug
faglega reyndi að fela
fortíðar skítahaug

Ég eitraði líka aðra
sem áttu þó engan þátt
nagaði þá eins og naðra 
og niðurlægði grátt !

Ég heiðarleikanum hennti
í haug þann sem áður gat
værukær varla ég nennti
í vinnu og við það sat

ég hugleiddi himna flótta
en hætti svo við það
hef líklega lamast af ótta
við að lenda á öðrum stað

Afskræmdar hugsanir höfðu
heltekið hugafar mitt
kvaldar frumur mig kvöldu
um kanabis,kúlur og spritt

Þá var ég kominn að þrotum
þol mitt búið var
nú að niðurlotum
og nálykt allstaðar

Hátt ofan af hörmungar fjalli
heyrðu GUÐ í mér
því nálega neyðarkalli
sem nú er beint að þér

GUÐ ég get ekki meira
glötun bíður mín
lát mig orð þitt heyra
leiddu mig til ÞÍN

Bara að ég bregðist ekki
blessuðu fólkinu nú
sem losaði um lífs míns hlekki
og leiddi mig í Trú.

Höf: ónefndur alkahólisti.