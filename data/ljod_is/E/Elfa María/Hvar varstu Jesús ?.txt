Hvar varstu Jesús ?

Hvar varstu Jesús ?
Er faðir minn öskraði á mig
Við hlið mér, þerrandi tárin mín
Ég stóð – hélt ég væri ein – 

Hvar varstu Jesús ??
Er frændi meiddi mig
Við hlið mér – grátandi
Linandi sársauka minn
Ég stóð – Fann ekki fyrir þér

Hvað gerðirðu Jesús ? 
Þegar þú vildir ná til mín
Leiddir mig í kirkju
Ég fékk að heyra um þig
Ég stóð – trúði á þig 

Hvað varstu Jesús ??
Er uppreisn ég gerði gegn þér
Stóðst og beiðst ég kæmi til þín
Ég stóð ein – reið út í þig

Hvað gerðirðu Jesús ?
Er sokkinn ég var í ruglið
Leiddir fólk til mín 
Sem benti mér á þig
Ég stóð ein – þorði ekki að treysta þér

Hvað gerðirðu Jesús ??
Er langaði mig að hætta neyslu
Komst með kærleiksríka konu
Sem bar mig á örmum sér og elskaði mig
Ég stóð og gargaði á þig – Hjálp

Hvað gerðu Jesús ??
Er hrópaði ég á þig
Ef þú ert til – hjálpaðu mér
Þú komst með hjálpar hönd þína
Leystir mig og gafst mér von
Ég stóð  - vissi að ég var ekki ein

Hvar varstu Jesús ?
Er leita ég í kukl og spár
Nálægt mér – elskandi mig óendanlega
Ég stóð – hafnaði þér á ný

Hvað gerðirðu Jesús ??
Er kom ég til þín einu sinni enn
Faðmaðir mig – leyfðir mér að gráta
Ég stóð – elskuð skilyrðislaust af þér

Hvað gerðirðu Jesús ??
Er fór ég að ganga lífið með þér
Gafst mér kraft og fullt af gjöfum
Ég stóð – fannst ég geta allt

Hvað gerðirðu Jesús ??
Er geðveikin skók mína sál
Leiddir mig, passaðir mig 
Komst mér inn á sjúkrahús
Ég stóð – brotin og hrædd

Hvað gerðir Jesús ?
Er tók ég hrósið sem þú áttir
Gerði það að mínu – hrokaðist upp
Sýndir mér umburðarlyndi – beiðst
Ég stóð – hélt ég væri Guð


Hvað gerðirðu Jesús ?
Er hlýju ég sótti hjá öðrum en þér
Þú  varst þolinmóður faðir og beiðst
Ég stóð - fannst ég hafa svikið þig

Hvað gerðirðu Jesús ?
Er synd mín kæfði mig
Hjónaband mitt – líf mitt
Settir engil við hvert horn
Ég stóð – hélt að þú hataðir mig

Hvað gerðirðu Jesús ?
Er reyndi ég að taka mitt líf
Uppgefinn, úrvinda og þreytt
Þú barst mig inn á sjúkrahús – í líf
Ég lá – þráði að heyra þér frá

Hvað sagðirðu Jesús ?
Er hrópaði ég í örvæntingu á þig
“ég vil að þér líði vel” sagði þú 
Ég lá – meðtók þessi orð frá þér

Hvað gerðirðu Jesús ?
Er tókst ég á við lífið á ný
Skilnað og afleiðingar syndar minnar
Þú barst mig á örmum þér hvern dag
Ég stóð – Hélt fast í hendi þína

Hvað gerirðu Jesús ?
Er geri ég mistök í dag
Þú elskar mig og leiðréttir hvern dag
Ég stend – nýt þess að lifa með þér

Hvað gerirðu Jesús ?
Er þarfnast ég vinar í dag
Þú ert vinur minn – til staðar alla daga
Ég stend svo þakklát að eiga þig að

Alltaf og æðíð ertu til staðar fyrir mig
Ég þarf bara að meðtaka það - Jesús
Leita til þín – Það þrái ég að gera
Alla daga – Ganga vil ég þér við hlið
Þú ert vinur minn og þú bregst aldrei !

Elfa – maí 2005