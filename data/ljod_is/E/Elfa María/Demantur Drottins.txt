Demantur Drottins

Demantur Drottins

Ég sit flötum beinum á gólfinu hér heima
Líkami minn er skjálfandi og veikburða
Sál mín óttaslegin og órólega
Ég veit ekki hvert líf mitt stefnir 
Hvert þú ert að leiða það, Drottinn minn

Að lokum leggst ég á hnén í bæn til þín
Ég gef þér ótta minn við að standa ein
Ég sé hann sem stórt æxli í lífi mínu 
Ég tek æxlið, legg það við krossinn þinn
Bið þig að fylla gatið þar sem það var

Ég sé blóð þitt renna eftir bakinu mínu
Eins og skjöldur umvefur það mig sterkt !                          
Öryggis tilfinning umlykur anda minn
Ég sé þig koma með demant
Og setja í gatið þar sem æxlið var 

Ég spyr þig hvað þessi demantur tákni
Þú segir að hann sé kærleikur og friður
Þá finn ég frið fylla anda minn og líf
Fullvissan um að allt fari vel, 
Þegar ég stend upp, 
veit ég að þú sérð um mig
Ég er í þinni hendi sama hvernig fer 
Á ég alltaf ÞIG til að halla mér að.

Elfa 2004