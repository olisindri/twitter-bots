Syndir mínar bar

Syndir mínar bar.

Ég sé þig hanga, þjást á krossinum
Svitinn lekur af þér, þjáning allstaðar
Ég vitað hef hvað gerðir þú fyrir mig
En svo sé ég nýja hluti á þér
Hvað er það sem hangir á þér allstaðar
Miðar sem hanga út um allt

Ég verð forvitin og færi mig nær
Þá sé ég hvað stendur á miðunum
Synd, ótti, sorg,allt sem ég hef gert 
Jesús þú barst það allt fyrir mig
Svo ég þyrfti ekki að þjást

Ég geng að krossinum til þín
Án þess að meðtaki það sem þú gerðir 
Fer ég að tína miðana af þér, 
hengi þá um hálsinn á mér
Af hverju geri ég þetta Faðir minn?
Hví næ ég ekki að meðtaka gjöf þína
Sem er lífið þitt, syndafórnin þín

Takk að þú ert þú 
Þú leyfir mér ekki að þjást lengi
Þú ferð að tína af mér miðana 
Síðan hellir þú yfir mig gleði og frið  

Þú hefur viljað gera allt fyrir mig
Elskað mig án skilyrða
Ég er svo þakklát fyrir að eiga þig að 
Að fá að vera barnið þitt, alltaf
Faðir í dag meðtek ég gjöf þína
Og í auðmýkt segi ég bara Takk FAÐIR
                                                     Elfa 2004