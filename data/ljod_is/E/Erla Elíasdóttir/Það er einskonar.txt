Það er einskonar

þögult öskur sem tekur völdin, stundum.
Núna.
 
Þegar umhverfið magnast milljónfalt upp í ærandi þögninni
sýnir sig alls óyfirstíganlegt 
en þó svo lítilvægt 
allt svo smátt 
en saman myndar það heild 
svo stóra að það er fáránlegt, óásættanlegt, hneykslanlegt og 
tilraunir til að varna þessari innrás alls sem er inní skilningarvitin eru andvana fæddar. 

Þá er ekki annað að gera en að sleppa ímynduðu takinu til fulls
leyfa hugsanakeðjunum að hlykkjast óáreittum, 
flæktum þvers og kruss eftir endalausum sekúndum 
sem tifa í takt við ó svo ærandi hjartsláttinn 
eilíflega staðnaðan á sama slaginu.

Kannski mig vanti bara knús. Kannski vantar mig þig og ég segi það hér þótt þú sért annarsstaðar. Kannski erum við fleiri.