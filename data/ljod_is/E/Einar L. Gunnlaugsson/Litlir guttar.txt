Litlir guttar

Litlir guttar í kábojaleik,
með hatt, belti og byssu.
Skjóta þennann, ræna hinn
þeir gera alls enga skyssu.

Rólóinn breytist í frumskóginn
er Tarzan grípur í kaðal.
Jane horfir á með aðdáun.
Þessi leikur er aðal.

Út á völl, galvaskir
mæta "Best og Charlton" með bolta.
Leika listir, efnilegir
og gera pabba sína stolta.

Bíladellan byrjar snemma
þá Matchbox bílarnir bruna.
Eðalvagnar, svo sannarlega
já, þessum leik þeir una.