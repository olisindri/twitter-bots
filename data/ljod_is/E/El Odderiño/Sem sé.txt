Sem sé

Það var einu sinni og eitt sinn,
í fyrsta sinn. En margsinnis svo síðarmeir
á sinnepsakri í október
að síðnefjaðan Sínlending
með sívalning og stikkilsber
bar að bænum Ríddu mér

Á bæ þeim bjó einn bjúgverpill
sem bölvandi í boga þaut
og brotlenti í berjagraut
og bað um meiri berjagraut
og lagði fyrir manninn þraut:

Þrill riggí diggiddí dei
og svei svei svei,
og svaraðu nú!

Jah stórt er spurt, svaraði
Sínlendingurinn og hugsaði
sig vandlega um. Og spurði svo:

Er það nokkuð hann James
föðurbróðir minn sem þú átt við?

Nei, svaraði bjúgverpillinn