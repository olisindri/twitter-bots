Fórn fagurgalans

Ég leitaði hans í æsku,
ég leitaði hans í uppvexti,
ég gat hann ekki fundið 
sama hvar ég leitaði,
en þá,
eitt kvöld er ég gekk út við sjóinn
í vonlausri leit að honum,
þá kom þar einn undurfagur
og sveimaði yfir.
Er ég skoðaði þann,
þá vissi ég það var hann,
hann sem yfirgefur hreiðrið
og leitar að þyrnitré og hvílist ei
uns hann finnur það.

Þegar hann svo finnur það
fer hann syngjandi milli
beittra blaðanna
og þrýstir fast,
þrýstir sér á lengsta
og hvassasta þyrninn...

Svo rís hann í sárum sínum
með söng,
söng sem er fagurri en 
söngur næturgalans.
Á meðan,
allur heimurinn hljóðnar og hlýðir á.
Guð brosir á himnum.
Brosir yfir fagurleik fórnarinnar.

Einn undurfallegur söngur,
sem hann geldur sjálfu lífinu fyrir.