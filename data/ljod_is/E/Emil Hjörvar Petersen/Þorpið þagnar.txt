Þorpið þagnar

Sandkorn hrynja
úr eyrunum
þegar ég staldra við
óhljóðin

við sólarflötinn
hálfan 
líða yfir auðnina
tvífættar verur
grænar, brúnar,
andstuttar.

Ein þeirra skelfur

Þorpið öskrar

Á móti mér hvítar verur
á hlaupum inn í hálfrökkrið
ein þeirra, lítil, brosir til mín –
skelfing úr andlitum þeirra stóru.

Þorpið þagnar

Bergmálandi þögn

Sandkornum fjölgar
í auðninni.