Almúgi / Valmúgi

Út um rúður
í kirkjuturni má sjá 
almúgann skipta litum.

Sjá! Þarna fer bakarasonurinn
frá hvítri ull lambsins
og inn í blóðpoll
fyrir neðan Rómverjann.

Sjá! Þarna fer taugaveiklaði
og hóstandi rithöfundurinn 
sem skrifar furðulegar sögur
í gegnum höfuð Gabríels og 
endar við sverðsoddinn.

Almúginn skiptir litum.

---

Valmúginn
til þess að sjá hann
verðum við að stökkva
ná haldi á reipi
kirkjuklukkunnar.

Hærra
upp á topp.

Efst uppi, úti fyrir
sjáum við inn í efstu hæðirnar
þær eru allar einlitar 
og reykmettaðar.

Valmúginn
klæddur í refaskinn
með vúdú-dúkkur
milli handa.

Á meðan 
skiptir almúginn litum.