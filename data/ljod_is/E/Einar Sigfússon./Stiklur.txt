Stiklur

Leiktu dátt við góðan gest.
Geðjast sá er kveður best.
Hláturinn jafnan birtir brá.
Brosið ljómar innan frá.

Dansaðu ekki á annars fót.
Öll er dyggð með langa rót.
Vænust mey er varla ljót.
Veðjaðu ekki á leiða snót.

Hóf er best að hafa í leik.
Hollt er ekki að vaða reyk.
Trúðu á þitt megn og mátt.
Mæla skálkar oftast flátt.

Trúður margar kúnstir kann.
Karpaðu ei við fullhugann.
Góður ræðir réttast mál.
Réttist aftur vel beygt stál.

Mælskir tíðum fara á flug.
Fyllast kappar þrótti og dug.
Ergir flest í taumi tregt.
Takmarki náð er dásanlegt.