Á torgi hins himneska friðar

Minna ekki stjórnvöld okkar Íslendinga 

óþyrmilega á ógnarstjórnina í Kína????

Lögreglan hér er eins og í Kína, 
elskulegheitin við þegnana sína.
Greyjum eru gefin,
gæðakorn í nefin
og ástand talið allt í þessu fína.

,,Á torgi hins himneska friðar”,
hervaldið landsmennina siðar.
Meiðir og mer,
meisar og  ber,
af brjálseminni Ríkistjórn riðar.

Á síðasta vetrardag 
þann 23. apríl árið 2008, 
öttu hinir brjáluðu 
stjörnufákar ríkisvaldsins 
lögreglu með plastskjöldum, 
bareflum, meisúða 
og handjárnum á borgarana,
 
sem vörubílstjórar 
hafa farið fyrir 
í mótmælaaðgerðum 
gegn óheyrilegum skattaálögum 
á bíla og olíuverð. 

Minna þessar aðgerðir 
stjórnvalda mig óþyrmilega 
á aðferðir ógnarstjórnarinnar 
í Kína við að brjóta á bak aftur 
friðsamleg mótmæli ungmenna 
á torgi hins himneska friðar. 

Ég tel að hér eins og þar 
hafi slík mótmæli fyrir löngu 
verið orðin tímabær, 

frá hendi allra þeirra mörgu 
landsmanna sem hafa mátt lúta 
í gras fyrir ógnareðli 
þeirra til misréttis. 

Enda ekki á góðu von 
þegar stjórnmálamenn 
fá að sitja eins og hér 
óáreittir af fjöldanum 
í fíabeinsturnum sínum, 

þrátt fyrir að fjöldi þeirra 
séu margdæmdir níðingar 
fyrir siðleysi sitt 
og mannréttindabrot 
á sjúkum og fötluðum öreigum. 

En slíkt tel ég að megi 
vel lýsa hversu lágt 
æðstu menn okkar þjóðar 
eru tilbúnir að leggja sig,
 
til að raka saman auði 
og auðlindum þjóðarinnar 
fyrir sjálfa sig, 
vini og vandamenn 
og valda gæðinga.