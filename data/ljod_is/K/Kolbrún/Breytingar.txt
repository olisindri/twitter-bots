Breytingar

Röddin hvíslaði að mér 
eitthvað á eftir að gerast.

Eitthvað lá í loftinu 
þessa nótt,
skýin þyrluðust til
í ótal myndir,
í ótal litum.

Í veggjunum heyrast sögur,
í myndunum heyrast raddir.

Þegar líða fer á daginn,
fer birtan og felur sig,
sólin breytist í mána
og skýin breytast í stjörnur.
Maðurinn fer og felur sig í hlýjunni,
og hugurinn kyssir líkamann 
góða nótt.

Í veggjunum heyrast sögur,
í myndunum heyrast raddir.