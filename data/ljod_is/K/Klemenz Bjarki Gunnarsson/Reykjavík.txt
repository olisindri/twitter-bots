Reykjavík

Reykjavík
Svo grá að eðlisfari
að íbúarnir mála 
þökin sín eins og prufuspjöld
í málningarvöruverslun.
Reykjavik
Svo köld að það er 
Guðs lukka og ekkert annað 
að þú situr 
á ódýrustu hitaveitu
heims.
Reykjavík
Svo fjarlæg að þú
teygir þig í allar áttir
svo að við sem 
búum hér þurfum sem
sjaldnast að hittast.
Reykjavík
Hvort ertu ofvaxið barn
eða fullþroskuð yngismær?
Enginn virðist vera viss, 
hvorki þú né við
gestir þínir.