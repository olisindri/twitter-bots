Seinustu sekúndur heimsins

Ég stjórnast af straum agna
berst um líkt og bylgja
borinn af sólvindum

Ég er afmyndun efnisins
endursköpun leirsins
í Hans mynd

Ég er fyrirmynd heimspekinnar
hugmynd fornaldarinnar
hugsun spekinga

Ég er upprisa tvífætlinganna
rökleg þróun prímatanna
sönnun erfðanna

Ég er sonur kjarnafjölskyldunnar
virkur þegn markaðsvæðingarinnar,
draumur Dýrabýlsins

Ég er munurinn á milli rétts og rangs
Trúaður vísindamaður samtímans
hugmynd aldanna

-ég er óákveðni samtímans