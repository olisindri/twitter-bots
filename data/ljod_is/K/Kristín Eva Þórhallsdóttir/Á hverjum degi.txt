Á hverjum degi

Dagur, alveg eins og í gær
býður upp á fjöldann allan 
af venjulegum hlutum.

Handabönd manna á milli
flissandi stelpur
týnd fjarstýring
hjörtu sem styrkjast og brotna á víxl
barnsgrátur
óbærileg þreyta
handklæði brotin saman
og norðanáttin enn eina ferðina.

Allt það sem kveikir í manni
þræðir sig þarna á milli
og mætir manni óviðbúið 
sem uppgötvun, minning, tilfinningarót 
eða einfaldlega góð saga

því hversdagsleikinn er sagna bestur.