Kjetið etið

Hér um daginn drap ég mann
og dró burt öll hans iður.
Ylvolgt blóðið um mig rann
allt að fótum niður.
 
Mér þótti best að brúka hníf
bitlausan framar vonum.
Meta og vega mannsins líf
og murka það úr honum.
 
Á steikarpönnu steiki svo
stuttlega ég kjetið.
Það ætti að nægja oní tvo
þótt ákaft verði étið.
 
Ég mannakjötið bráðum ber
í boðsgest minn, með kæti,
sem glaður mun þá gæða sér
á gesti úr eigin sæti.