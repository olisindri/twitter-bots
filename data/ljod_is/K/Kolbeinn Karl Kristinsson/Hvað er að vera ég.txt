Hvað er að vera ég

Hvað er að vera ég?
Ég er leikari í leikritinu ,,Líf\"
Skrifaði aldrei undir neinn samning
en get samt ekki sagt upp.
Undarlegt
Leikritið fjallar um allt
Allt sem gerist og sem gerist ekki
Ég leik fullt af hlutverkum, 
sum vel ég sjálfur, önnur eru óumflýjanleg.
Ég er bæði aðalleikari og aukaleikari
eftir því í hvaða leikþætti ég er.
Leikritið gengur út á að finna út til hvers þetta leikrit er,
hver leikstýrir því eiginlega og
hvert maður fer þegar því lýkur.
Fer ekki að koma hlé?