Starfskraftur óskast!

Þegar myrkrið er orðið svo þykkt að hægt er að stinga á það göt, með vasaljósi; slekkur maður á höfðinu, kveikir á vasaljósinu og byrjar að bora holur og göng í dimmuna, svo birtan megi komast að.  Þetta er erfiðisvinna sem getur tekið langan tíma en hún er mjög vel launuð. Maður verður bara að grípa vasaljósið og vinna hratt til að ná að búa til pláss fyrir birtu áðuren batteríin klárast. Það þarf svo að muna að kveikja aftur á hausnum þegar maður er búinn, en vera þó tilbúinn að ýta á neyðarstoppið.

Annars er hætta á að lífið verði bara langur dauðdagi.