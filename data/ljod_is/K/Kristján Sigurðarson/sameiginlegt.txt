sameiginlegt

það sem er sameiginlegt mér og þér
er latnesk málfræði

það sem hugsunin beinist að
er brottfall lokhljóða í bakstöðu

latnesk málfræði er módelið

þetta er svolítið annað
ef ég lít svo á að við séum jafngild
frá sjónarhóli hlutverksins

þetta er bara eitt af mörgum
það sem er til hér er ekki til þar
og svo framvegis
og afturvegis

þvílíkur kjaftr
líttu út fyrir það sem þú þekkir
haltu þig innan rammans
farðu út fyrir hann

hugsaðu þetta út frá latínu
beittu rökhugsun

við eldhúsborð í Mosfellsbænum ríkir sundrung