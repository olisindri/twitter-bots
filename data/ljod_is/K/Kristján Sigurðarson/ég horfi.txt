ég horfi

ég horfi fram í haustmyrkrið
sveipa mig verndarhjúp
dæsi

dreg frá gluggatjöld fávisku minnar
hreinsa æsku mína
og tel

bíð eftir þessu andartaki
sem færir mér ró
í hjartastað

ég hopa fyrir vandlætinu
sem umlykur skel mína í myrkrinu
ég bý mig undir svartnætti

ég feyki af stað andardrættinum
hef upp hugsanir mínar
fleygi þeim af stað
fleygi þeim í ruslatunnuna

ég þvæ hendur mínar af þessum leik