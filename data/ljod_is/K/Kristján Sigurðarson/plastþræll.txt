plastþræll

ég er eins og þú
plastþræll í plasthafi

ég bað ekki um það
bað ekki um að láta drekkja mér
kaffæra mig
í plastflóði

þetta er plastheimur
platguðinn er plastguð
lastguð


mig vantar björgunarbát fyrir hugsanir mínar
fleiri vasa á úlpuna

heimurinn er vafinn í plast og pappír
og ég skrifa þér þetta bréf
ritað í blóði
á svartan pappír

dönsum umhverfis plastkálfinn
spilum plastknattleik
fljótum um á uppblásnum gúmmíbát eigin sjálfsmyndar