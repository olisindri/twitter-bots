tunna

þung tunna
þung þreyta
illvirki
gangvirki tímans

sundurleit þjóð
í leit að hefnd

sláum sláum sláum fastar
berjum sýkina úr þeim
úrbeinum frjálshyggjuna
tökum blóð
sendum í rannsókn

sérhver maður hefur úr þessu að moða
sérhverjum manni býðst eilíf hefnd
fátækur maður ber bumbur og situr af sér líf sitt

ríkur maður fer af landi
snýr eigi aftur
hann hefur sofið af sér hefnd

í kassanum flaksast myndir
en öllum er sama
allir fá sér meira
brjóta múra sorgarinnar