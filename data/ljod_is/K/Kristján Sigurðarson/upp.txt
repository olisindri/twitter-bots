upp

kem ekki hugsunum í orð
leita uppi frelsanir hversdagsins
þetta er miðjumoð

ég feta stíg allra hinna
gleymi sjálfum mér í vítahringnum
hugsa ekki sjálfstætt

þaggað mótlæti
litað af hatri
við berum sök okkar sjálfra

enginn hlustar
allir tala
óttinn breiðir sig yfir allt
þekur tilveruna
og þaggar niður í mér

ég hefni mín á kvölunum
ræð veruleikann af dögum
slekk logann
dreg tjöldin fyrir og sofna þöglum dauða

líf í svartnætti
tæmir hugann
ég dreg ályktanir af vitleysum
treð mér upp að ömurleikanum
eymdin þráir hann

ég gefst upp