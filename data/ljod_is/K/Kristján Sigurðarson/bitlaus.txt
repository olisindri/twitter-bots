bitlaus

maður og kona og barn og mús og föt og bíll og hús og frumleikinn
tómleikinn
sviplaus snekkja lystisemda allsráðenda

tómar nýlendur
sviptar gulli
sveipaðar gulli

endurteknar minningar af dánum mönnum
sífellt klæðskipti
blæðingar

spilling
ekkert nema botnlaus spilling

rótlaust þangið tekur mig með sér
ég finn samastað þess í birtingu
þar birtist mér snillingur

hann situr á bekk við borð
en ritar ekki orð
tómur, fúll, farinn, torskilinn
þreyttur, sveittur, eyddur

guð rakar sig fyrir framan brotinn spegil
skafan er bitlaus
heimsmynd hans litlaus

hann boðar hamingju
færið mér frekar samloku
ég þrái þunglyndið

ég sný mér að ritstörfum en fæ engin laun