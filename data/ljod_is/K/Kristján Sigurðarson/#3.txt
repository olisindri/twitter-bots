#3

Hafið dreymir í landinu
og á hafnarbakkanum situr verndarengillinn
hlekkjaður við krana vandlætis
íklæddur myrkri hins hugsandi manns

vanþekkingin birgir honum sýn
og hafið hleypur niður í kjallara
í stríðum straumum
um kolastokkinn
í mörgum fögrum litum
líkt og sjálf þekking hins sturlaða manns

hafið hefur allt á hornum sér
blandar táknum við trú
og tærist

uppþurrkaður er nú hinn gamli farvegur
frjórrar hugsunar
ís framtíðar hefur verið hreinsaður
og bræddur niður
klofinn milli tveggja heima skáldskaparins

í fjarska gellur öskur sem enginn heyrir
það virðist enginn hlusta
á langspil langlundargeðs
í fyllingu tímans