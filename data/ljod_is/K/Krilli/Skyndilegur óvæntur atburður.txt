Skyndilegur óvæntur atburður

hætti ekki strax
fyrr en mig svíður í hálsinn
og augun taka undir

sofna ekki strax
fyrr en það og ég og allt snýst eftir endilöngu
síðan þversum

vakna ekki strax
hendurnar & ég og allt
þyngra en það sem heldur mér niðri

efri hluti minn fer hraðar af stað
en sá neðri
læt hann hlaupa

vona að mótstaðan
snúi á þyngdaraflið

vogun vinnur vogun
tapar
tapar

augun lokuð axlirnar
á undan lenda á
einhverju sem gefur ekki eftir

kvarnast úr spái ekkert í mylsnunni
læt aðra um að þrífa upp