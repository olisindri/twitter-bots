Regnboginn

Regnbogi glitrar um himinn
Þvílíkt undur sem það nú er
Líkt vinátta sem maður öðlast og varðveitir
Um alla eilífð í hjarta sér

Á enda hvers regnboga er gullið góða
maður finnur það ef vel er að gáð 
maður getur fundið slíka gersemi í vináttu  
sérstaklega ef vel í byrjun er sáð 

Þó er sú staðreynd að regnbogar dofna
og eftir verður minningin ein 
um þá liti, það undur og þá fegurð..
… sem virtist vera svo hrein

vinátta getur því sannarlega dofnað
sérstaklega ef vinur í burtu fer 
minningar verða því einungis eftir 
fyrir þann sem eftir er

Um hlátrasköllin góðu
þau skemmtilegu spjallkvöld
tryggðin, trúin og traustið
og hvað gleðin tók oft öll völd

Þó gerist oft það undur
að regnbogi birtist á ný
og vinir aftur hittast
líkt og ekkert hafi farið fyrir bí

Því ef vonleysið mann ei gleypir
heldur ætíð í þá trú
að regnbogi muni aftur birtast
og sá regnbogi gæti verið þú

það skiptir því ekki svo miklu
hvar á jarðarkringlunni maður er
því ætíð mun maður sjá aftur
regnbogann birtast sér

alltaf mun ég því halda
mínum kæra vin nær
allaveganna í mínu hjarta
öruggan stað þar hann fær