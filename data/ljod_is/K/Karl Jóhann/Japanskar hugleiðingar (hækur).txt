Japanskar hugleiðingar (hækur)

1.     Bílarnir þyrla
       upp haustlaufum og ryki
       dánum minningum

2.     Snjóflygsur hylja
       spor mannsins er gekk hér um,
       eins og hann sjálfan

3.     Maður í frakka
       í mildri vorskúrinni
       ráfar um garðinn

4.     Angan af vori
       lagði að vitum mínum
       raka vetrarnótt

5.     Hann hefur komið
       hingað nú í nótt og prýtt
       glugga með rósum

6.     Vindurinn feykir
       dánu laufi um strætin,
       hárkollan fýkur

7.     Einn vetrarmorgun
       með frostrósir í gluggum,
       stóðst þú hér úti

8.     Þegar ég vaknaði
       í skugga gullregnsins, var
       dagurinn farinn