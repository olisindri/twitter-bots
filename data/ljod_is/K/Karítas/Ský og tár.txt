Ský og tár

Með tárin í augunum,
geng ég eftir gangstéttinni.
Horfi á dropana sem falla á ógnarhraða allt í kring um mig.
Ég er ekki ein að gráta.
Nei, skýin og himininn gráta með mér.
Mér er kalt.  
Ég skelf, hristist og tennurnar glamra.
Þunna peysan orðin rennandiblaut og hárið límist við andlitið.
Loks hætta tárin að renna og rigningin minnkar.
Ég geng hægum skrefum heim á leið.
Í leit að einhverjum sem þykir vænt um mig.
Í leit að ást og umhyggju.