Að falla eða vona

Ég stend á brúninni.
Er alveg að detta fram af.
Eitthvað stórt og mikið þarf til þess að toga mig frá henni.
Annars fell ég.

Ég stend svo nálægt.
Horfi á dýpið og það sem mætir mér.
Sé ekkert, bara kolsvart myrkrið.

Hvar er ljósið?
Hver slökkti það?

Ég held í vonina.
Bráðum kemur eitthvað sem togar mig frá því sem ég sé núna.
Vonandi fljótlega, ég á ekki mikið eftir.
Myrkrið er svo mikið.
En bráðum verður eitthvað sem togar í mig og gætir þess að ég falli ekki.

Mig langar að lifa en ekki svona.
Þess vegna þarf eitthvað mikið.
Ég ætla að gefa lífinu tækifæri.
Sigrast á því sem ég horfi á núna.