Brosið

Brosið.
Er það ekta í dag?
Eða er það bara gervi?

Hvað leynist á bak við það bros sem aðrir sjá í dag?
Líklega ekki jafn glaðlegt andlit og ég sé í speglinum.
Líklega eitthvað með meiri sársauka og vanlíðan.

En hvers vegna er þessi gríma?
Af hverju fel ég það hvernig mér líður?

Hræðsla við að aðrir taki mér ekki með öll þau vandamál og tilfinningaflækjur sem á mér eru.
Taki mér ekki eins og ég er.

En af hverju ekki?  Því er ég hrædd?
Þetta er bara ég og svona líður mér.

En þrátt fyrir skýrar hugsanir ræð ég ekki við grímuna og fel persónu mína á bak við þykkt lag af brosi.  

Það þarf enginn að vita hvernig mér líður.  Enginn þarf að spyrja neins.
Enginn þarf að vita að mér líður illa.
Allir geta haldið að ég sé ánægð og brosi því dagurinn í dag ætti að vera gleðidagur.  

Hver dagur hefur pínu gleði. 
Hver dagur hefur sinn skammt af vanlíðan.
Hver dagur hefur sitt falska bros og sínar persónugrímur.

Í dag vil ég að persónugríman mín verði tekin niður.  

Það er bara svo erfitt.... svo afskaplega erfitt. Svo erfitt að það er varla hægt án þess að brotna niður.