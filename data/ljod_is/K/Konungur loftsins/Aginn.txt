Aginn

Aginn er eins og mara
sem vakir yfir mér
sér til þess að þvaran
sitji aðeins hér
og aðeins hér
fari ekki neitt
haldi sig við efnið
láti ekkert trufla sig
ekki sjónvarpið 
ekki dyrabjölluna
sem segir stanslaust
ding dong
og ókyrrir þvöruna
sem reiðist og 
neitar að opna dyrnar
það er enginn heima
ég er ekki hérna
segir aginn
látið mig í friði
fíflin ykkar
ég þarf vinnufrið
sagði aginn 
að þvaran ætti 
að segja
síminn hringir
ekki svara sagði 
aginn við þvöruna
sittu bara þarna
eins og þvara og
ekki svara