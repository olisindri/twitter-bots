Húsbóndahollusta

Hlustið á kónginn
fylgið orðum hans
snúið orðaræðum ykkar
í hans hjólför
ekki tala í kross
ekki tala út og suður
ekki vera falskir
heldur talið eins
og húsbóndinn.
Ef þið hugsið eitt
þá segið annað
aðeins ef það hljómar
eins og rödd 
húsbóndans
Spólið ekki í 
gömlum hjólförum
eins og bóndi á
gömlum Landrover
heldur hugsið eins
og kóngur 
sem ræður á 
bæ húsbóndans.