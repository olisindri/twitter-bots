Heyskapur 1974

Heyskapurinn hafinn
túnin slegin
snúið
rakað saman
heysátur hlaðnar
tjaldað yfir

Zetorinn líður áfram
sem skjaldbaka
um sveitaveginn
og vélahljóðið
rispar þögnina
sem yfirleitt
yfirgnæfir kyrrðina
í sveitinni 

Hausta tekur
síðustu forvöð
að ná inn heyinu
krakkar með kvísl
henda af vagninum
bóndinn bograr
við blásarann

Turnarnir fyllast
maurasýran lekur
rigna tekur
vindgnauðið
við fjósvegginn
blés sem naut
á nývirki

Vetur konungur 
heilsar sumrinu
hvar er haustið
heppinn bóndinn
lofar guð fyrir að 
bænheyra sig

Töðugjöld byrja
fengið sér í pela
stokkið undir stýri
á Landrovernum
ekið um ármótin
skakkur milli bæja
konurnar hlæja

Ekið í hlað á Nýjabæ
hundarnir urra og gelta
dilla síðan skottinu vinalega
pissa á hjólkoppinn
spilað á harmonikku
sungið og dansað
drukkið og trallað
ekið heim á leið