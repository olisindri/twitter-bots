Hugarástand

Ég fiktaði í blóðinu þínu,
málaði með því myndir
á hvíta vegginn í eldhúsinu
og drakk fullt glas á eftir.

En þér fannst myndin ekki falleg,
varst með endalausan móral,
kannski finnurðu bara aldrei til.

Þú horfðir á mig,
augnaráðið geðveikislegt,
en ásökunin svo sterk
að ég naut þess að draga andann.

Þegar ég loksins lagði þig í rúmið
gastu ekki annað en grátið,
en ég hæddist að þér og hláturinn minn fylgdi þér inn í nóttina.