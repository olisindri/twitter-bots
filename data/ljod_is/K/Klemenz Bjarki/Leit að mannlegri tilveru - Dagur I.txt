Leit að mannlegri tilveru - Dagur I

Kvöldið ber mig með 
þrálátum rigningaskúrum 
að bárujárnsklæddum kofa 
fjörubúans. 
Saggakennt loftið 
háir eilífa baráttu 
við ilm nýlagaðs kaffis. 
Drukkið úr haldalausum skipstjóraföntum. 
Skeggið litað tóbakstaumum 
liðinna tíma. 
Augun eru full af lífi og 
stangast á við angurvært hummið 
er rýfur þögnina taktfast 
en hopar á ný. 
Hrukkótt höndin tekur í mína, 
mál að halda af stað. 
Engu nær en mettur af kaffi 
er hafði yfir sér kynngimagnaðan kraft. 
Tek stefnuna upp eyrina 
og inn í bæ. 
Regnbogi.