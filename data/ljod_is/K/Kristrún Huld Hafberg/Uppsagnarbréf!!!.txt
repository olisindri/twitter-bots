Uppsagnarbréf!!!

Í kvöld er myrkrið svo bjart
þó er hugurinn svo þungur
því hjartað lagði inn
uppsagnarbréf hjá yfirvöldum.

Hjartað sagði upp þetta bjarta kvöld
þó yfirvöld buðu betri og betri kjör,
allt kom fyrir ekki, þau
fengu eingöngu afþakkandi svör.

Hugurinn settist þá þunglega niður
tilfinningarnar í einni þvögu,
vonsvikinn og reiður,
blótandi yfirvöldum fyrir lélega frammistöðu.
 
þung er sú byrði farangur hjartans,
með hinstu kveðju hins sofandi þræls, 
töskurnar við hönd, kveður hjartað, 
- Verið sæl...