Grímur

Harðneskjulegar grímur mínar
mótaðar í árana rás
meitlaðar eru í andlit mitt
allar tilfinningar

Sagan segir að allir skulu þjást
ég hef minn skammt fengið
hvar er hamingjan sem ég á að fá
leitandi ég er og sár

Grímurnar upp settar hvern dag
enginn skal mig í raun sjá
litlu stúlkuna sem er svo ein
sem falin er í augum mínum

Allt hefur mig niðurbrotið
sár hvern dag og hví
því ég er skotspónn reiði
hörð af mér en brotin

Ef ég grímurnar felldi
væri ég nakin
hrædd við að sýna mig
mun einhver skylja

Loka augunum og sný mér undan
vona að enginn mig sjái
að grímurnar haldi þér frá
að þú munir mig ekki sjá

Múrinn hrynur niður við fætur mér
fallinn og grímur mínar einnig
hvað var það sem ég sá í sál þér
augun er sálarinar spegill