Kyrrð

Kyrrð, ekki truflun.
Heitir haustlitir klæða sig í hvíta fönn. 

Kyrrð.  
Ég horfi í augu þín, 
meðan þú lest af vörum mínum, kyrrð.

Kyrrð, ekki truflun í hvunndaginn.
Kyrralíf vetrar klæðir þrá vorsins í klakabönd um sinn.

Kyrrð, ekki truflun.
Ekki vængjasláttur fiðrilda.
Þau eru lögst í vetrardvala.

Kyrrð, ekki truflun.
Um þessa þrá sem vakir með mér
syng ég með sál minni í hljóði.

Kyrrð, þessi þrá leggst í dvala, 
í kyrrð vetrarins, 
en deyr ekki.