Draumveltur og vangaráðningar

Fögur augu dúkknanna
brosa til okkar
Hláturinn kitlar..
Þær eru systur

En svo er allt dimmt.

Kassinn heldur þér föstum.
Með plastvír um hendur
og fætur.
Og plastfilman yfir
Þú ert innpakkaður
í dúkkukassa.

-Ég líka...
Ég berst um
í eigin kassa.
Ég sé þig 
svo skýrt
til hliðar við mig..
Innilokaðan.
Svo nálægt
-samt næ ég þér ekki.

Ef ég aðeins
gæti losnað
og skriðið yfir
til þín
-Legið hjá þér..
Tvö saman í kassa
með plastfilmu yfir.
Bundin saman
með plastvír

Og hlýjað hvort öðru
í kuldanum.

En dúkkurnar
þær vaka
-Fallegar að utan..

En sálirnar svartar.

Og ég finn
að ég mun ekki sleppa-

Þá munu brosin fjúka
Og djöfulleg andlit sálar þeirra
birtast.

Éta okkur í sig
Svo eftir standa nakin beinin
og sálirnar kolsvartar.