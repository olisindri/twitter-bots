Móðurminning

Á meðan myndin dofnar
og ómurinn hljóðnar

koma þær upp í hugann
ein af annarri,
í smáum brotum;
minningarnar.

Brotin birtast smátt og smátt
eins og lýsi viti í huganum
sem varpar ljósi á orðin.

Orðin falla eitt og eitt
eins og regndropar á lygna tjörn
sem draga hring um kjarna málsins.

Og hringirnir víkka út
eins og merking orðanna
sem dýpkar með tímanum.

Orðin sem koma upp í hugann
tákna það sem í hjartanu býr

harm

söknuð

frið

gleði

þakklæti

ást