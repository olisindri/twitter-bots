Jarðsamband

Ef þú ætlar að byggja hátt,
þarftu fyrst að grafa djúpt.

Illt er að glepjast til skýjanna
án þess að eiga sér traustar undirstöður

Flugvélar, sem svífa í lausu lofti,
snúa að endingu til jarðar.

Gervitungl, sem dvelja í þyngdarleysinu,
eru ekki uppspretta neins heldur endurvarpa þau jarðargeislum.

Jurtin, sem teygir anga sína til sólarinnar,
á upptök sín undir yfirborði jarðar og þar á hún rætur sínar.

Ef þú hyggur hátt 
en hugar ekki að jarðsambandinu, 
er víst að illa fari.

Það hafa nýleg dæmi sannað.