Blús í H(helvíti)

Andvarp mitt er heimsmet,
það er svo langt
og ég á svo bágt

Tár mín eru hrein
ég á allt svo rétt
og með tárum mínum
þvæ ég af mér 
ranglætið

Blankur undir götunni
ég er of blankur
til þess að 
ganga um í dagsljósinu
enda dagsljósið
varla mikið 
mér til dýrðar

Sjálfsvorkun mín er heilög
hún er litla systir mín
og hvaða drullusokkur
sem er
reynir nú alla veganna
að vera góður við
litlu systur sína

Já og svona er
að vera ég  með mínar hugmyndir
fáar
en
rómantískar