Heimilislegheit

Heimilisleg lyktin sómir sér vel í íbúðinni.
Maður á að vera heimilislegur í sér og passa það vel að svíkja ekki hjarta sitt þegar maður velur sér andrúmsloft.

Heimilislegur kötturinn kúrir sig notalega í heimilislega sófanum mínum.

Heimilislegt sjónvarpið stendur líkt og stjórnsamur , en vinalegur ,  eineygður kapteinn úti á miðju gólfi og talar í sífellu um allt og ekkert, á milli heimilislegra auglýsinga.

Heimilislegar bjórdósirnar liggja tómar á kómískum og mjög órökréttum stöðum á heimilislegu gólfinu.

Heimilslegt kjúklingslæri er farið að ljóstillífast á svalandi eldhúsflisunum á meðan ein og ein frönsk kartafla gefur frá sér lykt, sem að aðeins er á færi lífsreynds myndlistarmanns að lýsa.

Heimilisleg eiginkonan dormar í brennivínsmóki við fallega ryðgaðan ofninn með fagurblátt , heimatilbúið glóðarauga.

Heimilisleg kúkarönd hefur bæst í hóp tveggja heimilislegra kúkaranda ofan í gulslykjóttu salernisskálinni okkar, henni Miss Gustavsson.

Já við erum  sannkallaðir heimalingar og kunnum hvergi  betur við okkur en heima hjá okkur.  Við reynum að bjóða sem flesta velkomna á okkar heimili og þá höfum við eitt mottó  í fyrirrúmi

"Látið einsog heima hjá ykkur góða fólk, ísinn er í frystinum og glösin uppí skáp, heima er best"

Home sweet home skiltið er fyrirtaks öskubakki og ég held að Jói Hnífur hafi verið að reyna að segja mér það í gær þó ég sé ekki alveg viss.