og sýningin heldur áfram

Þegar ég var lítill drengur 
í vorgolu og lóusöngli þá 
sór ég þess eið
að byrja aldrei að 
reykja
síðan þegar ég var unglingur
sem þráði ástina undir 
músíkinni
þá sór ég þess eið
að vera ástinni aldrei 
ótrúr
síðan þegar að ég 
var maður sem átti 
afborganir og alls kyns
afsláttarmiða
þá velti ég mér á bakið
eftir drátt sem ég fékk mér
með viðhaldinu og fékk mér
sígarettu
og velti fyrir mér
alls kyns
prinsippum