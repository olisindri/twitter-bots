Af vinum skulum þér þekkjann

Um daginn þá var ég að hlusta á viðtal við djassara
Hann hlustar á Argentískan undergroundtangó á meðan hann eldar nýsjálenskt rísottó fyrir konuna sína, sem er mannfræðingur frá Venesuela.

Um daginn þá var hann í afmæli hjá Serpa, sem er mikill vinur hans síðan hann var að taka upp plötuseríu með hellamunkum frá Norður Tíbet. Hann gaf honum tónverk eftir sig sem hann tók upp á Bahamas í fyrra með Ítölskum bassaleikara, sem óverdósaði víst í fyrradag í eftirpartýi í Vín.

Um næstu helgi þá ætlar hann að spila undir gjörningi við gullfoss þar sem forseti Íslands og Mimbalanó Keisari ætla að leiða saman hesta sína í vinsemd og tala um hertan fisk á milli þess sem tónlistin stelur hjörtum þeirra og snitturnar hvísla\"við erum namminamm við erum namminamm\"

Já hann er djassari þessi náungi og mig langar svo að eiga með honum kvöldstund.
Hann getur sagt mér frá lífi sínu
og ég get
leyft honum að heyra hvernig ég myndi
vilja hafa 
kassagítarútgáfuna
af tónlistinni 
í 
Die Hard 2.