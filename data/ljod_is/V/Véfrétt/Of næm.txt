Of næm

Ég sakna þín mjólkurvara
ég skil ei
hvers vegna
þú þurftir að fara

Þú varst svo ljúf í munni mínum, 
leyfðir mér að dreypa 
af töfrum þínum

En þú varst flagð undir fögru skinni
ég naut þín, 
en þú níddist á heilsu minni

Í ár og mánuði og daga
ég engdist um 
með krampa í maga
fleiðraða húð og flakandi sár
þungan anda, 
stíflað nef, 
sölt tár

Þú gerðir allt að veislukosti
Lífið var betra með bræddum osti