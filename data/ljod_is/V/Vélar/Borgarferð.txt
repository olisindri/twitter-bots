Borgarferð

úrhellið kom fyrirvaralaust
þau hröðuðu sér undan regninu
undir skyggni við gamalt hótel
neglt var fyrir alla glugga
en útihurðin stóð opin

eldri kona stóð við dyrnar
hún bauð þeim að koma inn
hún sagðist geta boðið skjól
útihurðin small í lás
og ljósin slökknuðu

þegar byrjað var að rífa gamla hótelið
komu verkamenn að mannaleifum
af klæðum að dæma voru þetta karl og kona
unga fólkið úr borgarferð Icelandair
til Boston 12 árum fyrr