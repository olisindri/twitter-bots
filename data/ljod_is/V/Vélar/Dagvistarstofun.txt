Dagvistarstofun

Óska eftir plássi á dagvistarstofnun
er vel menntaður, prúður og háttvís
og almennt nokkuð snyrtilega klæddur

Dagvistunartími skal vera frjáls
en ég mun sjaldan mæta til vinnu
má vera á þægilegum stað í borginni

Stór einkaskrifstofa verður að fylgja
fjarri almennri umgengni á vinnustað
einkabar, sjónvarp og sófi eru skilyrði

laun og kjör skulu vera stjarnfræðileg
í fullu samræmi við störf ef einhver eru
bifreið, og ýmis fríðindi skulu fylgja