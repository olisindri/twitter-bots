Annar heimur!

Ég leggst á koddann,
ligg þarna og mig langar að sofna.
Mig langar að flýja þennan heim og inn í annan. 
Inn í þann ljúfa heim sem býr allur inn í mér.
Allt sem ég þrái verður að veruleika,
mínum veruleika, í mínum heimi!

En svo er eitthvað,
heimurinn minn verður eins og 
ruglað sjónvarp.
Heimurinn er að hverfa, 
ég reyni eins og ég get til að
halda í hann,
en ég verð að sleppa takinu 
og horfast í augu við veruleikann.