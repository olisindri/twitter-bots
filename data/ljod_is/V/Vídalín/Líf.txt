Líf

Fögnuður, 
ólýsanleg gleði
ys og þys og fjör,
pálmagrein í  hendi

Hvítklæddar verur,
fágaðar í blóði lambsins
á altari hjálpræðins,
tjaldað til eilífðar

Guð 
er sem 
lýsandi
röðull,
í nánd

Silfrandi klæði 
hylja visinn líkama,
blár Opal 
í kistuhorni,
vasalaus
líkklæði

Kertaljós
á látlausu
altari

Drottinn 
er 
nálægur

Örvasa 
af hryggð, 
tárvot augu
í spegli,
hvaðan kom ég?

Hver er ég?
hvert er ég að fara?
ásjóna mín
undir sveitadúk
hvítum

Seytlandi vatn
rennur um greipar,
vonlaust að festa 
hönd á því

Dropar 
á barns enni,
sveitadúkur
hvítur, 
kjóllinn
ljós

Skrúði réttlætisins
Fögnuður, 
ólýsanleg gleði,
þetta er ég
þá og nú
og síðar

Hvítfáguð vera
í blóði lambsins
í ríki himnanna

Þar fæst ekki 
blár Opal