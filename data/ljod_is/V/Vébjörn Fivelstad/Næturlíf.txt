Næturlíf

Í skjóli nætur, húmi þeirrar líðandi stundar                  
staulast ég áfram skref fyrir skref                            
leita stuðnings - en finn hvað innra mér blundar            
ógeð á öllu sem fyrir mig ber                                

Yfir vitgrönnum verum bölsýnn ég blygðast
velti vöngum hver tilurðin er
brandskuða leita til varhygðar friðar                
inn fyrir eigin þungbúna þel 

Í sorta bliks minna augna er von sem mig sefar
þann sviða, þá vá sem í brjósti ég ber
en sýn mín mig vekur og skekinn ég sé að 
borin er von mín og kraftur minn þverr