Hinsta Kveðjan

Sálin nakin
sorgin heltekur
þarf sálarfrið
en ég hugsa um þig
sýnin kvelur
ég hef misst þig á ný
hvað tekur við 
hvað mun henda mig nú

ég missi allt
sé allt þúsundfalt
ég missi allt
lífið er svo fallvalt

óttinn á mig
enn ég fæ ekkert svar
hvar enda ég?
virðist vera af leið
hvað hef ég átt?
veit ei fyrr en hef misst 
fyrirlitningin
verð að læra að fyrirgefa
á nýjan leik 
verð að sætta mig við allt 

en það var hvíslað að mér
að ég ætti von
til að hlýja mér á 
til að hjúfra mér hjá
að ég ætti mér von
að ég ætti viðreisnar von

hvað sem gerist næst
hvað sem mun henda mig nú
í hjartastað
ég mun geyma þig 
mun aldrei gleyma þér
því í hjartastað 
þú hvílir nú 
ég kveð þig nú 
ég hef fengið sátt 
hef öðlast trú 
ég kveð ég kveð þig nú!