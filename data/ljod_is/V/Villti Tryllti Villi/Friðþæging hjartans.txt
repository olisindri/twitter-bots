Friðþæging hjartans

Ég smeygi mér inn í ríki 
kyrrðar uppsprettuna
umvafinn kærleika
þar sem viskan ræður ríkjum

ég leggst í þögnina 
fell í algleymi
fell í faðm ástar
á sköpun lífsins og tilvistar alheims

vitund verundar
geislar bláum verndandi regnbogageislum 
á veg minn... 
á vegi mínum heim í hjarta

ég sný aftur frá ríki kyrrðar 
þar sem viskan ræður ríkjum
umvafinn frið í faðmi kærleikans

ég opna dyrnar og halla þeim aftur
í hálfa gátt á eftir mér.