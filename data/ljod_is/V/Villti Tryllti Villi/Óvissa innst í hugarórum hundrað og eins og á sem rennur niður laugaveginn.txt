Óvissa innst í hugarórum hundrað og eins og á sem rennur niður laugaveginn

Á mánudegi sem mæðir
liggjandi í sjálfs ælu egóssins
í morgunskímu
forarpytts þynnkunnar
sem öskrar á spegilmyndina 
sem hangir enn skökk upp á vegg:

"afhverju!" "afhverju!"

ómandi í tvíóma síbylju 
þess sem var 
upphrópað gjört
í dreggjum dagsins 
sem hjartað bræðir.
á mánudegi sem mæðir

brjálið að hausti
steindauð lafandi visnuð laufblöð melónkólíunnar
fyllt með dassi af jazzaðri óvissu
innst í hugarórum
hundrað og eins og
á sem rennur niður laugaveginn 
stífluð í krömdu hjarta lyginnar 
sem enn pumpar spenntum spennitreyjublús 
í sjúkum borgarsykri óttanns.

eins og lirfa á mánudegi
í lygavef 
ofnum af púpu örlaganna
mun ekki undrast 
fyllingu kalkúnans
ef gróa á leyti 
fer á ferðalag 
munna á milli tanna

orðagleypir borðar og meltir 
mánudaginn sem mæðir 
bræðir og herjar 
á titrandi taugafrumur
sem haldnar eru skjálfandi stjarfklofa 
mánudagsins sem mæðir.