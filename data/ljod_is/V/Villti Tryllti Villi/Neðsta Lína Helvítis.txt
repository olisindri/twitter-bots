Neðsta Lína Helvítis

Lægðin yfirþyrmandi
niður á mínar herðar fellur
frá grámyglu skýjuðum himninum
sem öskrar á mig 
blákalt kolsvart og ég

fell niður á
 
næstu línu kylliflatur. 
Yfirbugaður spyr ég ímyndaðan hugann:
"hefur of mikið verið lagt á mínar herðar?"

en þá máltækið svarar mér um hæl 
með háðslegu glotti: 
"Guð leggur ekki meira á herðar fólks 
en það getur borið" 

ég svara þá Guði: "Guð minn góður, 
þú hefur fellt mig niður á...







neðstu línu helvítis!