Það mallar í undirmeðvitundinni

Þessi venjulegi ansi hressandi algengi hroki eldsnemma að morgni um klukkan 07:42 í morgunskímu vímunnar á virkum degi.

Þegar sumt fólk horfði í spegilinn, var það annað fólk sem það sá og sagði við sjálft sig "ég er betri, er það ekki?" 
"jú þú ert betri!" sama fólk sama dag sem labbaði svo rólegt út í anddyri, 
reimaði á sig skóna, klæddi sig í jakkann og labbaði út í bíl um klukkan 07:45 og hóf svo enn einn normal mánudaginn sem mæðir á leið inn í daginn í vinnuna.

Síðar um sama dag um daginn 
þennan virka dag eins og aðra daga 
mallar í undirmeðvitundinni 
sem ætlar sér sko að komast upp á yfirborðið einn daginn 
en samt þó einn ákveðinn ómeðvitaðan dag sem enginn veit fyrir, hvaða dagur verður. 

Undirmeðvitundin mallar allan sólarhringinn.

Hvað varð um móralinn síðan á laugardaginn?
hvað varð um ágreininginn milli mín og eiginkonu minnar? 
hvað varð um allar fjárhagsáhyggjurnar eftir rugl síðustu ára. 
Hvað varð um sambandsleysi mitt og ágreinings við foreldra mína og stórfjölskyldu?
Er að vera heiðarlegur gangvart sjálfum sér löstur dagsins í dag 
á mánudegi klukkan 07:42 08.08.08?
Byggist sjálfsvirðingin á einhverju öðru en því sem við viljum ekki skilja? 
en sumir geta ekki skilið það á sama tíma 
og lyklaborðið hikar og segir við sjálft sig "ég er eins og hinir" 
enda innslegið einnig með agnarögn af hroka þessa punktarinnsláttar.

Þegiðu þegiðu þegiðu þegiðu segi ég við hvíslið 
þegar það truflar mig aftur og aftur og aftur og aftur 
um leið og mín undirmeðvitund mallar á sama tíma 
og ég reyni og reyni og reyni og reyni að bægja því frá.