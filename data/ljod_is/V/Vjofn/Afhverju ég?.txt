Afhverju ég?

Ligg við hlið hans
og hlusta.
Hlusta á andadrátt 
hans í þögninni.
Hann sefur djúpum
draumlausum svefni.
Stoppar andartak,
byrjar aftur.
Skil ekki,
vil skilja.
Hvers vegna?
Hvers vegna ég?
Dreymi dagdrauma,
drauma sem enda vel.
Hann segist elska mig.
En afhverju mig?
Hvað hef ég fram að færa
sem hann sækist eftir?
Hann gaf mér gjafir,
tvær dýrmætar gjafir.
Fyrir það er ég þakklát,
svo eilíflega þakklát.
Þetta vildi ég.
En af hverju mig?