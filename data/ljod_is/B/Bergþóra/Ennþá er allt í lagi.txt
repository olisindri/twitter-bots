Ennþá er allt í lagi

Stendur á brúninni,
svitinn perlar á enninu
tárvotar kinnarnar,
rauðar sem logandi eldur.

Þú hugsar, reynir að hugsa
en hugsanirnar flækjast saman,
hnýtast saman,
renna saman í eitt.

Sársaukinn í brjóstinu, hjartanu,
sársaukinn í sálinni,
svíður, stingur,
kvelur þig
og étur upp að innan.

Þú klemmir aftur augun,
tekur eitt skref fram á við
fellur niður,
hrapar..

..Ennþá er allt í lagi..