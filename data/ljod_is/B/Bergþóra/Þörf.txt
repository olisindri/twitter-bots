Þörf

Mig vantar snertingu.
Hlýtt faðmlag sem yljar inn að dýpstu hjartarótum.
Einhver,
sem fær mig til þess að brosa,
þegar ég vil helst af öllu gráta.
Einhvern, 
sem fyllir holrúmið í hjarta mér.
Einhvern, 
sem skilur hvernig mér er innanbrjósts,
án þess að ég mæli orð af vörum.
Einhvern, 
sem fær mig til að missa fótana
og tapa áttum.
Mig vantar
einhvern sem strýkur mér um vangann
og segir svo óþolandi blíðlega
"Þú ert svo sæt þegar þú reiðist"

Mig vantar einhvern.
Mig vantar þig.