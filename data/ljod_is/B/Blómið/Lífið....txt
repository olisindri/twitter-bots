Lífið...

Hvað sem ég ætti, ég gæfi þér allt
og aðeins meira ef gæti
Lukkan og lífið er hverfult og valt
Í lífsreynslu tærnar ég væti

Hvenær við hittumst ég man ekki meir
né hvernig lífið var áður en hittumst við fyrst
Í lífinu dafnar hver maður og deyr
en sú dýrðarstund lifir er fékk ég þig kysst

Í lífsins harki þú stóðst mér við hlið
heitbundin varst þú mér, og ég þér.
Ástfangin lögðum við hvort öðru lið
lögðumst á eitt bæði þar sem og hér.

Börnin, þá ánægju upplifðum við
að ánægð þau hlupu og sungu
Heim komu skítug að barnanna sið
stökkvandi á fótunum ungu.

Við búskap og ferðalög bundin í eitt
björt framtíðin við okkur blasti
Og ástin mín ég vona svo heitt
að í lukkunnar teningakasti

við eigum hvort annað í sælu og sút
á strembnum tímum sem góðum
þegar siglir í strand og allt er í hnút
við sigrum með elskunnar lóðum...

Að loknu ævistarfi ég óska þess heitt 
að áfram sitjum við saman.
Tvö hjörtu slá sama taktinn sem eitt
Sjáðu, þá verður gaman.