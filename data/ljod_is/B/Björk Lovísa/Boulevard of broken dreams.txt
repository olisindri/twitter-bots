Boulevard of broken dreams

Í glampandi rökkrinu á götunni minni
skima ég alltaf aðeins
eftir sporunum þínum
man þegar við gengum hér hönd í hönd
milli þessara sömu húsa
eitt sinn - eins og í draumi

Þá var lífið líf
og hamingjan jafnvel á vappi 
án þess að ég muni það skýrt
nú birtist þú ógreinilega
sýn úr öðru lífi

En gatan liggur fram á við
og jafnvel fetum framar
hefur vindurinn máð spor þín á brott