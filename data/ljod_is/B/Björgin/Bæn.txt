Bæn

Góði faðir gefðu af 
gnægtavisku þinni
sindr´i og geisli hún sem haf
í samviskunni minni.

Bljúg ég stend og bið til þín
bæn sem skiptir máli.
Skjótt hún stígur upp til þín
sem neist´i af litlu báli.

Styrk og trú ég sæki í þig
sem er mér í vil.
Langar mig að þú leiðir mig 
líkt og hingað til.

Lengi hefur ljósið lifað 
ljúft í sálu minni.
Ekkert burtu fær því bifað
þessu broti af visku þinni.