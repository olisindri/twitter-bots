Sveitasæla.

Sveitasæla.


Man ég grænar grundir,

glitrar silungsá,

blómabökkum undir,

brunar fram að sjá.

Bændabýlin þekku

bjóða vina til,

hátt und hlíðarbrekku,

hvít við stofuþil.


Léttfætt lömbin þekku

leika mæðrum hjá,

sæll úr sólskinsbrekku

smalinn horfir á.

Kveður lóukliður,

kyrrlát unir hjörð.

Indæll er þinn friður,

ó, mín fósturjörð.


Ó, þú sveitasæla,

sorgarlækning best,

værðar vist indæla,

veikum hressing mest,

lát mig, lúðan stríðum,

loks , er ævin dvín,

felast friðarblíðum

faðmi guðs og þín

Steingrímur Thorsteinsson.