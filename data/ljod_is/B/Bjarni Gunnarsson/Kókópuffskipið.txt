Kókópuffskipið

Við morgunverðarborðið verður mér 
stundum hugsað til gamals vinar sem var 
lengi skipstjóri á millilanda-skipi. 
Hann komst oft í hann krappan og hefur 
frá mörgu að segja. Mestu svaðilförina 
fór hann á áttunda áratugnum, þegar 
morgunkornið hóf að streyma til 
landsins frá Ameríku. Það vildi svo til 
við útskipun í Baltimore, að gámarnir 
með kókópuffinu lentu neðst í lestinni. 
Þeir reyndust heldur léleg kjölfesta 
þegar út á rúmsjó var komið, slagsíða 
kom á skipið og minnstu munaði að 
Atlantshafið gleypti það með manni og 
mús. Okkar maður stýrði þó skipi sínu 
heilu heim, en maður veltir því fyrir 
sér svona við morgunverðarborðið, hver 
kjölfestan ætti að vera þegar lagt er 
upp í langferð.