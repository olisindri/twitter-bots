Dagur beinanna

Þann dag 
sem dauði þinn varð raunverulegur,
snertanlegur eins og mín eigin tilvera.

Þann dag
        grét himinninn.

Sorg fimm langra ára
sló mig,
            aftur og aftur.

Hvaðan kom þessi sorg?

Frá einmanaleika mínum, 
          frá söknuði mínum?

Get ekki flúið
hrollkaldan
            óttann.
Ég tek honum með þökkum
elska hann
               á hámarki
tilfinningarinnar.

Þann dag
sem þeir fundu þig,
klæddist ég hvítu.
Svört tár mín,
               hrynjandi 
krækiber,
uns gagnsæ.

Þá vissi ég
að ég var
            heil.

Losun 
       afneitaðra
   tilfinninga
gerði mig
        léttari,
sterkari.

Meðan ég söng
nöfn þín
í samofnum bylgjum 
                  sorgar og gleði.

 Þann dag
sem þeir fundu þig,
               klæddist ég hvítu.

Augun ljómuðu
tilfinningaskalanum.
                   Röddin
    umbreyttist
úr sársauka í gleði.

Þann dag
sem þeir fundu
veðruð bein þín,
               klæddist ég hvítu.

Vökvaði blóm sorgar minnar
                    tárum gleðinnar.