Hin daglegu stríð hverdagsleikans

Í mótspyrnu þess sem 
öllu hefur glatað 
er kraftur sem fáir skilja 

Harðstjórarnir fleiri en einn 
              handsal
Blóðugar hendur
einræðisríkja hins frjálsa heims

Fánar brenndir
með iðandi táknum
Blátt svo blátt 
        bláar hendur
Hvítt svo hvítt
Rautt svo rautt
        blóðug kvika
skotmörkin 
ekki lengur fjarlæg

Þar sem eitt sinn var heimili
þar sem eitt sinn fjölskylda hjúfraði
sig saman í gleði og sorg
               er aðeins auðn.
Manneskjur sem eiga engin tár
eftir í vonlausum augum
Kvöl þeirra 
               nær til mín 
í kraftmiklum táknum

Í þeirri auðn sem áður var
                    fæðist von
takmarkalaus innri ólga
Það er hafin bylting í hjarta mínu
hún einkennist af alúðlegum litlum 
breytingum í hinu daglega lífi
Mín hverdagslegu stríð
                       hjákátlega innantóm