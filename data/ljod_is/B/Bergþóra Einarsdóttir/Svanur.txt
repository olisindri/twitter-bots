Svanur

Í svanahálsi fann ég svarið 
Í svani sem hafði haltrað um túnið
Hnúðsvani sem hafði vængi eins og engill
Ég ákvað að slá á kúabjöllu fyrir hann
Þá fór hann að dansa
Hristi fjaðrirnar og gaf mér nokkrar
Enda erfitt að festa þær aftur á
Ég strauk fjöðrunum yfir fitin á halta fætinum
Og það gerðist eitthvað
Þá kom svarið úr hálsinum
Ég starði steinhissa og hann játaði með augunum
Svo spændi hann grasið og hóf sig til flugs.
Ég sat eftir á túninu og starði á eftir honum steinhissa.