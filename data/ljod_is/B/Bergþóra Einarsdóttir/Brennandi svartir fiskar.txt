Brennandi svartir fiskar

Snjóhvítt fiskabúr
með eldrauðu vatni
brennandi svartir fiskar
svamla þar um
loftbólurnar eru úr gulli
og þeir éta bara sólber, helst
gömul og gerjuð.
Handsnúningur
af brennandi hafragrauti
hafði svo hátt 
að hann vakti
krákurnar í fegurðarblundinum
...svo komu hænsnin
sem höfðu drukkið of mikið tequila 
-þannig það hefði ekki skipt neinu máli.
Hamagangurinn frá klónum undan hænsnunum
klóraði í gegnum gólfið
og
við lentum í villtu gelgjupartýí 
og leið illa fyrir að vera ekki í magabol.
Svo átu fiskarnir hausinn af hænsnunum
og ropuðu brennisteini, 
gelgjurnar byrjuðu að öskra
á meðan fiskarnir sprikluðu prumpandi á gólfinu.