Solatium

Gott er til grafar
  ganga einsaman,
yfir henni enginn
  augu þá vætir.
Græturat ekkja ókvæntan ver,
  börn trega aldrei
barnlausan hal.

Ef mér ei vilja
  ástir ljá
meyjar mjúkhentar,
  né mig við hjala,
unna mér aptur
  ýtar hugdjarfir,
og kappar varir
  mig kveðja rúnum.

Kvíði ég ei dauða,
  konulaus maður,
vesæll verður enginn
  þó við eg skilji.
Hlægir mig að ganga
  geigvænu myrkvu
dyrnar að
  degi kvöldlausum.