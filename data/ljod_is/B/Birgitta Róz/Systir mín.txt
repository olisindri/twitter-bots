Systir mín

Það gengur um stelpa í suðri,

hún fæddist í vestfirskum faðm,

líf hennar varla er gefið, 

hún berst með hverjum arm.

 

Það gengur um stelpa í suðri,

sem vegnar svo ósköp vel,

hún talar og hoppar og skoppar,

leggst ekki inní dimma skel.

 

Hún brosir og segir mér sögur,

um frægðarför út í heim,

“é va so duleg í boston”,

og ekki lýgur hún þeim.

 

 

 

 
 
Svo elskuð er stelpan í suðri,

sem býr yfir gleði, ei sorg,

hún gefur af ást og hlýju,

þar sem hún býr í fjarlægri borg.