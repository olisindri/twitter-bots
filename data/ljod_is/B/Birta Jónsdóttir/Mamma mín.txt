Mamma mín

Ég skrifa um konu
sem kynntist ég ung.
Um tíma hún reyndist
ævin henni þung. 

En eins og klettur
úti við ballarhaf,
stóð hún allt af sér
og hafði það af. 

Þetta er konan 
sem prýddi mig dýrustu klæðum
þó það þýddi\'að
hún sjálf gengi\'í hræðum.

Konan sem
aldrei dró kost minn í efa
sú sama og
kenndi mér hvað það er að gefa.

Konan sem 
lét mig aldrei í friði
við það
að kenna mér góða siði.

Konan sem
þerraði tárin mín
sú sama og
græddi öll sárin mín. 

Konan sem 
eldaði matinn minn 
og hélt mér
í örmum sér, fyrst um sinn. 

Hún er konan sem
með nauðum mig ól
sú sama og
hefur æ verið mitt skjól.

Þetta er konan 
sem kenndi mér flest er ég kann
elsku mamma mín
sem ætíð ég ann. 

Sú eina kona
sem fram á þennan dag
hugsar frekar um minn
en sinn eigin hag. 

Þú hefur sýnt mér
að kærleikurinn er
vel þess virði 
að gefa frá sér.

Því þó í lífinu
slái ég fullt af feilnótum
þá kenndir þú mér
að ganga á þessum fótum.