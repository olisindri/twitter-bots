Takk fyrir engilinn minn

Það sefur lítill engill 
í rúminu hjá mér,
Það besta sem að mamma veit
Er að kúra hjá þér.
Ég var nú ekki gömul þá,
Bara barn er ég átti þig.
En það efldi mig og þroskaði,
Því þú fullkomnaðir mig.

Þú ert guðdómleg sköpun Skaparans
Sem fær um stund að dvelja hjá mér.
Og Guð ég gef þér alla dýrð
Ég get ekkert nema þakkað Þér.
Fyrir allt sem þú hefur gefið mér
Og fyrir alla þína náð,
Fyrir að leiða mig um hinn rétta veg
Og að kenna mér þín ráð.

Ég er ekki alltaf barnanna best,
Það verður nú eflaust seint sagt
En ég þakka þér alla mína daga 
Og fyrir að hafa þetta allt á mig lagt.
Því ef þú hrasar aldrei, 
þá verðuru aldrei upp reist
sem sterkari hermaður Drottins
sem undan okinu er leyst.

Ég þakka þér Guð fyrir allt sem ég á
Og allt sem ég hef glatað,
Allt sem veitt hefur mér gleði ó Guð
Þó að það sé mér nú tapað.
Ég bið Þig að varðveita barnið mitt, 
Fjölskyldu mína og vini
Og ég þakka þér að þeir sem farnir eru burt
Eiga líf hjá þér, þökk sé þínum syni.