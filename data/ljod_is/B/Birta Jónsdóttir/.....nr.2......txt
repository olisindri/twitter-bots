.....nr.2.....

Í slitnum gallabuxum
og peysu sem ætti að fleygja
stendur hann og starir.

Reynir að finna tilganginn
með þessu lífi
á meðan hann reynir að muna
hvenær hann svaf síðast.

Baðleysið farið að segja til sín
og lyktin orðin eftir því.
Hugurinn reikar,
dettur inn og út.
veður úr einu í annað.

Flestir segja hann vonlausan,
jafnvel klikkaðan, 
en hún veit betur.

Það vonar hún allavega
því að undir yfirborðinu,
drulluga og harða,
býr stórt hjarta
sem þráir að vera frjálst.