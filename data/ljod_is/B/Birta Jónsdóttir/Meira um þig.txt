Meira um þig

Það leið eitt sinn ekki sá dagur, 
að ég hugsaði ekki til þín, 
velti fyrir mér hvar þú værir
og hvort þú skilaðir þér aftur til mín.

Ég veit, ég get aldrei vitað fyrir víst
hvort þú ert lífs eða liðinn
og það erfiðasta var alltaf tvennt,
að vita ekkert og biðin.

Ég bið að þú megir lífi halda,
meðan ég leyfi dögunum að líða.
og þó elskan sé enn til staðar
þá er þessi stelpa hætt að bíða, 

eftir þér....