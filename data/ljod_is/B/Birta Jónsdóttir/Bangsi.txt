Bangsi

Ég veit um brúnan bangsa
sem dag einn í desember, 
var tekinn úr hillu verslunar, 
því hann hafði verið valinn af þér.

Bangsa var falið stórt hlutverk, 
að gleðja litla frænku þína
en hana kallar litla systir 
einmitt dóttur sína.

Við höfum passað bangsa vel
og í dag ber hann nafnið þitt
sem þakklætisvottur fyrir það 
að hafa stelpuna kætt og hjarta mitt.

Við fengum bangsa að gjöf um jólin
en grunaði ekki þá, 
að bangsi myndi geyma minningu um þig
sem farinn værir okkur frá.

Þegar ég ligg með brúnum bangsa
og lítilli stelpu, í stóru rúmi,
minnist ég þín og man
hvað þú elskaðir okkur mikið

Við elskum þig líka enn
og gleymum þér aldrei.