Noregs fornkóngur frægi

Noregs fornkóngur frægi 
frílega ríður Þorri enn, 
skola vill byggð og bæi, 
bændur lika og hýbýlin. 
Skjallarhvítt 
hár um vanga, 
hangir sítt 
skeggið langa, 
furðu lítt 
fellur honum að ganga.

Viðtektir vill hann hafa 
veglegar rétt sem herramann; 
hvorki þarf söl né safa 
að setja á borðið nú fyrir hann. 
Kjötið feitt 
fellur honum, 
flotið heitt 
eftir vonum, 
spað tilreitt 
sparar hann ei hjá konum.