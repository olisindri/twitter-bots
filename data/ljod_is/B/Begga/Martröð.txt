Martröð

Þung og dimm þögn,
ekkert.
Ég verð hrædd,
sé bara svart.
Fikra mig áfram,
leita að ljósarofanum.
Hvar eru allir?
Er ég ein?
Finn hurðina,
opna.
Sé hvar allir liggja,
dauðir.
Allir sem ég hef elskað,
farnir.
Hvernig gerðist þetta?
Græt mig í svefn.
Vakna við öskur,
það er hann.
Hann hleypur í átt að mér,
en stoppar.
Fellur niður,
blóð hans rennur til mín.
Ég sé glitra í hníf,
skríð í átt að honum.
Sting honum í hjartað,
fell niður.
Allt er búið,
við horfin.