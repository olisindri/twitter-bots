.....

Annar mánuður, dagur, klukkustund
enn með þig í huga mér
annað ár, annað líf
og enn þú leynist hér.

Næturnar andvaka og þjáð
sí og æ með grátinn í kverkunum
kvalin á hjarta og sál
lifi þannig með verkjunum.

Dagarnir líða mér hjá
hamingjan í för með þeim
svefngengill er ég
að reyna að finna leiðina heim.

Rek mig reglulega á
leifar tilvistar þinnar
skaddað hjarta mitt tifar
án þátttöku minnar.

Innra með mér græt
þegar ég brosi hið ytra
þótt beri höfuðið hátt
má ávallt sjá líkamann titra.