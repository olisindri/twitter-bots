Haustkvöld

Fátt er jafn yndislegt og að sitja inni
í hífandi rigningu og roki
hlusta á tónlist lífsins berja á gluggann
með logandi kertaljós sem hlýja manni um hjartarætur
hvítvínsglas sem fyllir kinnarnar ánægjulegum roða
og góða bók sem spilar á fagnandi strengi heilans.

Bjartsýn leita ég af tilgangi lífsins
leita af svörum við öllum þeim spurningum
sem af þrábænandi vörum mínum hrynja.
Undir dynjandi tónum Dylans uppgötva ég
að lífið sjálft er tilgangurinn
að svörin leynast á krefjandi lífsleiðinni.

Opinn hugur minn er tilbúinn í slaginn
ég nærist á geislandi orku fólksins í kringum mig
ég nærist á hjartnæmri tónlistinni
sem fyllir líkamann af óstoppandi löngun til að dansa.
Fátt er jafn yndislegt og að liggja undir hlýrri sæng
og láta hvínandi vindinn syngja sig í svefn.