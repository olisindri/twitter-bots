Þrá eftir því ófáanlega

Þú ert svo nærri mér
en samt svo fjarri
þú ert við hlið mér
að eilífu 
inni í búri
með skilti sem á stendur stórum stöfum
ATHUGIÐ BANNAÐ AÐ SNERTA!	

Í hvert sinn sem líkamar okkar
strjúkast óvænt létt saman
springur út þessi óstjórnlega þrá
sem dælir von/leysi
út í kraumandi blóðið
sem skilur mig eftir andstutta
og örmagna

er ég hugsa til þín
verð ég gagntekin af örvæntingu
því ég veit ég fæ þig aldrei
en þegar ég sé þig gleymist öll rökhugsun
því ég vill ekkert nema þig

þig

þig

þig

ég blómstra sem aldrei fyrr í návist þinni
ég gleymi öllu því sem hvílur á herðum mínum

en um leið og þú ferð heim til konunnar þinnar
man ég að ég er að fara heim í tóma íbúð

ein með hugsunum mínum
ein með löngunum mínum

ein

ein 

ein