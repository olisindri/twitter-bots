Reykingar eru slæmar fyrir Kárahnjúkahnakka

Saman við göngum í kassalaga hringi
í þessu Kárahnjúka krækiberjalyngi
Fjárfestum í áframhaldandi góðæri
Étum saman landsins besta lambalæri

Þorgrímur Þráinsson kom og sleikti öskubakka
Ómar Ragnarsson lifir og elskar Eyjabakka
Eins er með okkar fallegu hnakka
Sumt fólk ávarpar þá sem litla krakka

Að hafa áhrif er kannski of létt
Ef maður sjaldan hefur orðið frétt
Stigagangar af rössum til að sleikja
Til að fólk hætti að reykja

Áhrifamiklir menn í röðum
Bíða eftir grískum böðum
Tala um landið sem sjálfstæðissnilld
Gera það sem þeir hugsa og tala að vild

Breytum bara landinu í kjarnorkuver
Hafa menn ekki fattað að geysir er hver?
Dælum geislavirkum efnum í æðar Dettifoss
Fælum túrista í burtu, hengjum kindina á kross.

Eins og það er kjánalegt að yrkja um þetta ljóð
Ættum við kannski að styrkja mig og stofna lítinn sjóð?
Það er sko alls ekki ódýrt að reyna við íslensk fljóð
Ætli móðir náttúra og vinir, séu orðinn móð.