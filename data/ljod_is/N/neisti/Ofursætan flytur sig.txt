Ofursætan flytur sig

Hefur lítinn og lipran fót
labbaði allt að mílu.
Í seytján daga sótti dót
og safnaði táfýlu.	

Táfýlan er sem töfralind
ef teyguð er af móð.
Líkust því að leysa vind
lyktin er svo góð.

Er á lausu elskan sú
ástir þiggja myndi
ef til hennar þjarkar þú
þar býr meyjaryndi.

Ef þér yrði hún ektafrú
eignast myndir hreiður
en upp á mína æru og trú
arkaðu þangað gleiður.