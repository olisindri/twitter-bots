Er það ekki í lagi?

Vil skapa
til að geta afborið

Kaktusar stinga
forlagablóm fagurt
jasmínan ilmar
mímósan hörfar

Vil mála mig
frá spurningu
þar sem ei fæst svar

skrifa mig frá tilgangsleysi
 - eigin tilgangsleysi -
skúra burt
stífni hugans

hlusta eftir músahljóði
tísti í fugli
kul við opinn glugga
Í huga
komandi jarðskjálfti
hvort hann er liðinn
eða ókominn

Að skapa
afbera
vera

Er það ekki bara
í lagi?