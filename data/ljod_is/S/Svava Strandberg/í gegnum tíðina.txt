í gegnum tíðina

Í gengnum sporum gamalla tíða
glöddust smáenglarnir yfir hverjum degi
sem leið hjá svo ljúft
og letilega
að blessuð litlu börnin nenntu engu
brölti heldur
léku sér léttfætt
í ljósinu
frá glaðlyndu kringlunni gulu
sem Guð hafði
límt lauslega uppá
ljósbláan himininn.
En gegnum stóru gráu skýin
kom gamall maður röltandi
með stærri bláa könnu sem rigndi úr blávatnsdropum
á börnin
svo þau spruttu upp og sprengdu utan af sér fötin
spengileg og skyndilega fullvaxta.