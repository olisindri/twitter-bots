EKKI OKKAR SÖK

Svört er sól, 
sviðin mannaból.
Fossar blóð í Fjandans 
feigðarslóð.
Drynur jörð er Dauðinn tyllir tá
í draugalegri borg við Tígrisá.

Grætur barn, gáttir Heljar við
kross- Guðs-farar lutu ei
kristnum sið.
Lítill drengur líkn fékk ei
hjá þeim
sem limlestu og brenndu hans
skinn og bein.

Vér hjálpum þá - Það er hið
- minnsta mál!
Hendur kaupum - gerum við hans sál.
Við sem erum Guðs útvalda þjóð!
- Og ekki okkar sök 
- þótt renni blóð.

Drynur jörð er Dauðinn tyllir tá
í draugalegri borg við Tígrisá.