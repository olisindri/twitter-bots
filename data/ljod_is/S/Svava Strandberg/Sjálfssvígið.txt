Sjálfssvígið

Einu sinni var ég alveg búin að gefast upp á lífinu. Fyrst hætti ég að nenna að vaska upp svo að taka til svona almennt og að lokum fór ég helst ekki í bað. Vatnið var svo kalt og blautt. Nei þá var betra að kúra í rúminu langt fram á dag löðursveitt af kvíða. 

Svo kom að því að ég ákvað að láta að verða af þessu, hella í mig áfengi og pillunum með. Það hlyti að hrífa og ég yrði örugglega fljótlega steindauð.

Ég myndi svo finnast i rúminu mínu liðið lík, örugglega fallegt lík,til þess ætlaði ég að sjá með því að mála mig og greiða og fara í sæt náttföt. 
Já og búa um rúmið sem var allt í óreiðu, það varð líka að líta vel út Ekki vildi ég láta þá sem finndu mig halda að ég væri einhver drusla sem hugsaði illa um heimilið og sjálfa sig.

Ég byrjaði á að búa um rúmið, meira að segja þurrkaði af í svefnherberginu og ryksugaði. Þá var bölvuð stofan eftir öll út í djöfusins drasli svo ég tók tiltektarkast í henni. 

En eldhúsið hvað með það? Það sem var undirrótin að ákvörðun minni um sjálfsvíg? Ég beinlínis tók út ef ég þurfti að vaska upp svo mikið sem einn kaffibolla og smátt og smátt var vaskurinn alltaf orðinn ein hrúga af skítugu leirtaui og eldhúsbekkirnir líka

Ég lét vaða í eldhúsið og áður en ég vissi af var ég farin að raula lagstúf með sjálfri mér og enn batnaði skapið þegar ég leit yfir íbúðina mína svona tandurhreina og glansandi.

'Fjandinn fjarri mér,' hugsaði ég upphátt. Ég held ég fari nú ekki að drepa mig þegar allt er svona flott og fínt.'