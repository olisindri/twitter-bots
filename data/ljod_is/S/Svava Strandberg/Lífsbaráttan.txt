Lífsbaráttan

Við fæðingu vógstu
aðeins ellefu merkur
elsku barnið mitt

því Dauðinn hafði hugsað sér
að hreppa
lífið þitt og mitt.

Og þegar þú leist dagsins ljós
ég liðið hafði á braut.
Í óráðs svefni
vikum saman leið 
ég sorg og þraut.

Þú lást ei við mildan móðurbarm,
mjólkin kom ekki 
brjóstin í.
Og langur tími leið 
uns leit ég 
bláu augun þín.

En allt þetta
er aðeins hjóm
hjá auðnuspori því
að eignast þig og unna þér
elsku, litla stúlkan mín.