Gleðileg jól

Eplalyktin sem angaði frá búðinni 
um alla götuna, 
stóra lýsandi bjallan langt uppi  
í loftinu hjá Geysi,
mamma saumandi handa okkur settleg 
sængurföt í dúkkuvagnana okkar,
angan af hangikjöti og ilmur af rauðkáli
allsstaðar,
mamma æðandi, kallandi og argandi um 
íbúðina, Siggi, Helga, Svava, nei 
Siggi,
logandi vaxkertin á trénu og vatnsfatan til vara í horninu,
útvarpsklukkan slær loksins sex högg
sælubros

-og gleðileg jól.