Eitt sinn varstu besti vinur minn!

Eitt sinn varstu besti vinur minn
jafnt sem að nóttu eða degi
og hjá þér fann ég hlýju og il
og alltaf tókstu vel á móti mér.

Þessi vinátta hélst í mörg ár
og mikið varð ég háður þér.

En á meðan þessi vinátta hélst
fór kúturinn á mér að bólgna út
uns ég varð eins og hnattlíkan
án þess að taka eftir því strax.

Svo vaknaði ég við vondan draum
dag einn og fékk nóg af þér.

Ég leitaði hjálpar frá þér 
og vináttan fór að þverra
heimsóknir til þín færri 
og kúturinn fór að minnka.

Samt sem áður leita ég til þín
þegar hungrið sverfur að.

En í dag erum við sáttir og vinir
þó ég heimsæki þig ekki oft
en af og til ég kem til þín
heilsa upp á þig gamli vinur.

Þá er gott að opna þig og fá sér
eina létta ab mjólk í skál!