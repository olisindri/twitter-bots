Svörin

Það er svo margt sem enginn veit,
og enginn skilur,
um lokin sem að ljá þér reit
en lífið hylur.

Er dauðinn sár á dauðastund?
Dey ég kvalinn?
Heldur sálin hátt á fund,
í himna salinn?

Er dæmt er tekur dauðinn völd,
um dýrar syndir?
Er varpað niður´í vítiseld,
með varmans lindir?

Fyrirgefur faðirinn,
er fávís hrösum?
Og hleypir inn í himininn,
heimsins grösum?

Já, lífið engin lætur svör,
um loka farið.
Fyrr en býður bana skör
barni svarið.