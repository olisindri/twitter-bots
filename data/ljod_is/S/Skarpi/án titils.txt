án titils

legó-grá víðáttan breidd yfir gólfið
og hugurinn hleður hana höllum
sem brotna við bank á glugga
   í brjáluðu rokinu
andrúmsloftið er fast fyrir 
einsog augun full af möllum
ískrandi freðinn sársaukinn
   hjartað í kokinu
og önd mín öll hún emjar
fjötruð hér á þessum stað
bandar frá sér í kófinu
   rétt svo tórir
en pína þessi týnist skjótt
því minni mitt er sviði blað 
draumarnir í hausnum
   alltof stórir

plast trén einsog hráviði
rauða lestin liggur
   var aldrei á sporinu
og fuglarnir hættir að tísta
það er legó-nótt í vændum
   aftur í vorinu