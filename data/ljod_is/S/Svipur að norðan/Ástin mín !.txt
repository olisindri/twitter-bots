Ástin mín !

Ég glaður fer til fundar
Við fagra snót
Við leggjumst rjóð í kinnum
Við víðirót
Ég horfi í heiðblá augu
Með boð um  blíðuhót

Með varir sem kirsuber í blóma
Sogast þær að mér ótt og títt
Kysst þær gæti endalaust
En þá hún hvíslar til mín blítt:
„þínar eru líka mjúkar“
En tel að hún hafi mér þá strítt

Ég renni titrandi fingrum
Um gullið hár
Hugsa um ástina einu
Og felli nokkur tár
Hjúfra mig í hálsakoti
Finnst ég frekar smár

Er ég gekk á dimmum degi
Og átti frekar bágt
Þá birtist verndarengill
Og sagði til mín lágt:
„Mundu þú ert yndislegur
Og ávallt til mín leita mátt“

Ó hve yndisleg hún er
Það segi ég með sann
Ástarorðið eina stóra
Á vörum mínum brann
Ó gullið mitt, ég elska þig
Þú ert sú eina sem ég  ann