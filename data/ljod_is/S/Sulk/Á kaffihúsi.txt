Á kaffihúsi

Vá, heyra þig tala
heyra ræpuna vella út um eyrun á þér
eins og einhver hafi ýtt á fast forward

Vá, heyra þig tala
heyra þvæluna renna niður hökuna á þér
eins og á slefandi ungabarni

Vá, heyra þig tala
og yfirgnæfa Bob Dylan með heimskunni
á hann ekki betra skilið?

Vá, heyra þig tala
lygarnar streyma út um augun á þér
og niður undan gleraugunum

Gerðu það
fáðu þér að reykja
og þegiðu