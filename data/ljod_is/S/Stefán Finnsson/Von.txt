Von

Inn í djúpa dalinn minn
dansar skuggi aftaninn.
Hér við gamla hulduslóð
hvíslar þögnin að mér ljóð.
Efst í ævi anda minn
ég hef lagt til lítil blöð.
Á þeim efst í þetta sinn
eru ykkar nöfn í röð.

Um mig kyrtil kápu vef
krossinn tek í ferðum ber.
Síðast og ekki síst er með
í skugga lítið sálmakver.
Með þeim fylgja falleg lín
fornu vonar klæðin mín.
Kyrrt og hljótt úr felum fer
faðma þig en enginn sér.

Ég er augnablikið bert
bregst þér ei á ögurstund.
Alltaf er en aldrei snert
ég er innst í hugarlund.
Skipið bíður siglir senn  
segl mín hyl en samt þau sjást.
Byr um höfin blæs þó enn
bráðum ætti land að nást.