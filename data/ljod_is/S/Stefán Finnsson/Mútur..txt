Mútur.

Sumir leggja lag sitt við þjófa
læðast með veggjum.
Aðrir eru loðnir um lófa
lifa á dreggjum.

Sumir elska múturnar meira
mannorðið selja.
Aura telja og engu eira
eyða og kvelja.

Og svíkja allt fyrir arðinn
íllur og ragur.
Stígurinn í Getsemana garðinn
var grænn og fagur.

Hvers virði eru smá sveinar
spámenn gulls og ljóma.
Hvers virði eru silfur steinar
í sölum helgra dóma.