Ég elti þig.

Ég ætlaði að elta þig
um eyðisand og fjöll.
draumar mínir dekruðu við
að drepa gömlu tröll.

Ég ætlaði að eignast þig
ólmur faðma og kætast.
Þær eyðileggja allar sig
óskirnar sem rætast.

Ég elti þig um úlfa slóð
og aldrei leit til baka.
Úr draumum mínum drepur blóð
á daga sem ég hata.

Ég elti þig um árin mín
ég elti þig á röndum.
Í grjót og gömlu sporin þín
græt í trölla höndum.