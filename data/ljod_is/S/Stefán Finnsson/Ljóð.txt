Ljóð

Við grunnsævarslóð liggur gull í sjá
en glitský á himni skín.                              
Yfir lönd skyggir leið hin dulda vá
hún líður en birgir þér sýn.

Þar sem himinn og haf renna saman í eitt
halda örlög við dagsbrún vörð.
Þau vaka  og vefa í möskvana greypt
veginn um móður jörð.

Við vafurlogann  er  lofsungin   nótt
í ljósi bar ég minn harm.
Ég gekk úr þeim heimi því sál mín var sótt
særð við glötunar barm.

Förumaður þú siglir  um úthöfin einn
í ánauð með sorgar  þel.
Við marbakkann blikar hans perlusteinn
og bíður í luktri skel.