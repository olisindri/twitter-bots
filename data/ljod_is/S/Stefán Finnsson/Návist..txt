Návist.

Ég þrái návist þína
þótt liðin séu ár.
Og grónar götur skína
í gegnum bros og tár.

Þú fargi þungu feyktir
og fönnin hvarf þá öll.
Á kyndli þínum kveiktir
og kot mitt varð að höll.

Og heiminum ég hleypti
á harðaspretti inn.
Og fyrri fjötrum steypti
og fann að ég var þinn.

Þótt ferðalúinn fari
um fjöllin reginhá.
Og út á öldur stari
ég elska þig að sjá.

Er kveðju skýin synda
og safnast um himininn.
Þá fer ég faðir vinda
í fúinn kofann minn.