Skólinn.

Torkennilegur tregi
fylgir mér.
Dreitlar úr gömlum dögum
á mig hér.

Og árin að mér bera
yl í sér. 
Og ljósar nætur læðast
enn í mér.

Og hljómsveitir semja
lög um það.
Er Trigger og Roy Rogers
riðu af stað.

Og allir fóru í fimmbíó
með program. 
Og í því söguþráður
fyrir fram.

En skólabjallan hringir
er haustar að.
Og kennarinn þuldi nöfnin
á þessum stað.

Siggi, Beggi og Dísa
og Stefán Dan.
Og skrifaði eitthvað á töfluna
sem enginn man.

Og svo kom blessað vorið
og blíðan.
Og mér gömlum finnst þetta 
stutt síðan.

Og spyr í sófann þreyttur
hvað er að.
Því árin runnu frá mér
þú þekkir það.