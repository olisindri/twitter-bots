Haust.

Moldin og jörðin mig á sækja
og minning tærra fjallalækja.

Ég leggst í grasið og læt mig dreyma
um leiðina vestur til ykkar heima.

Og hvikandi skíman hún seiðir
er sól á jörðina geislana breiðir.

Skuggarnir veiða og vaka í þögnum 
og vefja mig gömlum sögnum.

Og farfuglarnir í fjallasölum
um fegurðina tala í sumardölum.

Upp til himins stjarna stara
svona - nú verðum við að fara.

Svo hefja þeir flug einn af öðrum
yfir öldur á stinnum fjöðrum.

En firðirnir í fjarskann líta
og finna að þessu verður að hlíta.

Á meðan sumarið ljóðin semur
og stormurinn landið lemur.

En djúpt í dægrunum  vaka
draumar sem aldrei koma til baka.

Sofa í fallandi fossunum öllum
sem frjósa í haust upp á fjöllum.