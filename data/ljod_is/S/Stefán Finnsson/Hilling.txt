Hilling

Það er í leikhúsi lista siður 
að við lok eru tjöld dregin niður. 
En samt er það svo til að gleðja geð 
gestir fá ei í gegnum tjöldin séð.

Í sal er spenna og  þrúgandi þögn 
þýtur fram sagan í lifandi sögn. 
Bak við grímu er ei allt er sýnist 
örvænting innst með leikendum týnist.

En stundum er hulunni haldið frá 
hillingin breytist og sorg er á brá. 
Þetta er skáldverk en lífið er list
að láni og fallvalt á brúninni yst.

Svo eru ljósin slökkt er lýstu mest
af ljósameistara er ekki sést.
Og lokaþætti líkur eftir bið
í leiftri stutt sá hann mér við hlið.