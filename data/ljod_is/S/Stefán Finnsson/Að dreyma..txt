Að dreyma.

Það virðast margir venja sig á
að vakna fyrir allar aldir.
Aðrir dá er dimmar nætur sá
drauma sem öðrum eru faldir.

Feður krupu á kné með bænir á vör
í kaldanum við gamla naustið.
Ég sá í dögun skipalestaför 
er sigldi á brott um haustið.

En skipin báru öll nafnlaus nöfn 
sigldu nætur og daga alla.
Seint um síðar koma þau í höfn
en seglin aldrei látin falla.

Um leiðir stjörnur vísuðu um veg
vetur og sumar kvelds og morgna
En árin líða en toga samt treg
í tár sem aldrei munu  þorna.