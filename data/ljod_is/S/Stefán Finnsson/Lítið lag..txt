Lítið lag.

Inn í höll og út í hríð
ást og gleði ber. 
Endurminning ár og síð
aldrei burtu fer. 

Ljós í hjarta lokkar mig
ljúfar myndir á.
Alla mína ævi þig
elska mun og dá. 

Himinbreið og höndin smá
heilsa okkur enn.
Norðurljósum neistar frá
nóttu kyssa senn. 

Sólin leggst síðust á kvöldin
stjörnurnar blika við ský.
Hún hefur veraldar völdin
og vorið það kemur á ný.

Augun þau tala með tárum
til eru söngvar í þögn. 
Gleðin hún grætur í sárum
geymi þig heilögu rögn.