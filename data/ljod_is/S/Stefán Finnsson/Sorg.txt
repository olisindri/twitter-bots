Sorg

Ég er förunautur náðar
og nísti  gegnum merg og bein.
Við  þekkjum bálfarir báðar
og bæn er eftirstendur ein. 
Í tárum tala til ykkar
er tregið  mannanna mein. 
Dyr mínar þungar og þykkar
þrútna við áköll  og vein.

Ég er lækur og lítil  fata
og lófi smár í hendi fyrr.
Minning sár sem brýst til baka
og breiðist yfir hvít og kyrr.
Líð um sævi og lendur fornar
og leik við stein og spegilmynd.
Uppspretta  sem aldrei þornar
í ætt við ást misgjörð og synd.