Allsnægtarpláneta

Ég sat eitt kvöld 
og horfði til himins.
Taldi stjörnur.

Óravíddir himingeimsins 
lukust upp fyrir augum mér.
Ég fann þróttinn 
streyma úr æðum mér 
og fljúgja uppí geiminn.
Ég var einn, 
í nístingsköldum 
niðdimmum geimi.

Ég sveif um 
í þyngdarleysi nokkur ljósár 
skildi þá 
að það var ekki til nein allsnægtarpláneta.

Því sneri ég aftur 
til móður jarðar 
lagðist í duftið 
og kyssti foldina.

Nú stend ég 
og horfi yfir akurinn 
sé fram á enn eitt 
hungursárið. 
En það skiptir engu máli 
því að ég á allt 
ég á þig 
og lifi í allsnægtum.