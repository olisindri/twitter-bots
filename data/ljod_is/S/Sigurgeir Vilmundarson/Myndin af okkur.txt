Myndin af okkur

Enginn sagði okkur neitt um það
að gatan yrði ekki greið.
Tíminn teymdi okkur samt af stað
þó torfær væri sú leið.

Við vorum öll yngri þá
með von í hjarta og þrá
enginn vissi neitt hvert leiðin lá.

Svo liðu árin áfram eitt og eitt
við skildum ei þá vá.
Að örlögunum við gátum ekki breytt
er okkar vinir féllu frá.

Við vorum öll vinir þá
með von í hjarta og þrá
enginn vissi neitt hvert leiðin lá.

Og það liðu ár
það féllu tár
niður á myndina af þér