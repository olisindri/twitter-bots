Draumar

Ég kem til þín í svefni með hlýjum andvara
sem bræðir leið mína að köldum vanga þínum.
Blóðheitur draumur minn fléttar sig um hugsanir þínar
og fortíðin fölnar og deyr.

Ég kem til þín sem lauf í vindi,
tylli mér á barm þinn
og mjúk snertingin kyssir biturð þína.
Stormar liðinna stunda hljóðna
og nútíðin vaknar af dvala sínum.

Ég kem til þín og snerti skaut þitt.
Blik augna þinna speglast í sálu minni
og framtíðin kveikir líf að morgni.

                             SiKri