Mynd Guðs

Ég teiknaði Guð á hvítt blað í gær.
Notaði blýant úr gamla smíðavestinu mínu.
Þurfti að tálga hann vel áður.
Strokaði líka mikið út og byrjaði frá grunni aftur og aftur. Ég náði ekki myndinni af Guði á blað
þrátt fyrir að ég sjái hann fyrir mér.
Sumir segja að hann sé inni hverjum og einum.
Ég þarf því hugsanlega að ná honum út úr mér
til að hafa fyrirmynd.
Eflaust væri betra að nota vatnsliti?
Gæti líka teiknað hann í tölvu.
En best að sjá hann bara fyrir sér í huganum.
Og segja frá því.