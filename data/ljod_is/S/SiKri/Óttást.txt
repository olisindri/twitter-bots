Óttást

Óvissan ógnar og ástleysið nagar
óttinn svo sterkur og kvíði í bland.
Dökkir þeir draumar og myrkvaðir dagar
sem dynja á sálinni og sigla í strand.

Hífi upp seglin og kemst nú á skrið 
þó siglan og skrokkurinn bogni.
Þokunni léttir og lokið er bið
eftir landfestu, þíðu og logni.

Fast undir fæti og leiðin var greið
að farsælum örlögum mínum.
Ég hitti þig ástin, hve lengi ég beið
eftir hamingju og hlýleika þínum.

                                           SiKri