Ástin MÍN

Ef ég kynni að mála mynd af þér
yrði hún litrík og umvafin blómum og fiðrildum
með regnboga.
Ef ég kynni að meta þig
myndi ég ekki reyna að breyta þér og stýra
með ábendingum.
Ef ég kynni að syngja ástasöngva
myndi ég kyrja við kertaljós og kavíar
við undirspil.
Ef ég kynni að virða þig
myndi ég ekki svekkja þig og særa
með orðum.
Ef ég kynni að njóta þín
myndi ég bera mig og leggjast
með þér.
Ef ég kynni að gefa þér
myndi ég kaupa kerti og konfekt
með kremi.
Ef ég kann að elska þig
mun ég semja ljóð um blóm og fiðrildi
með ánægju.

                                      SiKri