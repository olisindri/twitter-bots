Sonur

Kraftmikill, kappsfullur sýnir þú þor
knattleikni, lipurð og festu.
Fetar í föðurins fornfrægu spor
og fótar þig nálægt þeim bestu.

Skynsamur veistu að frægðin er föl
ef freistingar ná ekki taki.
Forðastu ungdómsins fávisku böl
sem fellir svo marga af baki.

Hörfðu til framtíðar, hyggðu til mennta
hagnýttu ráðin sem víðsýni jók.
Hlustað´á hjartað sem veit hvað mun henta
hugrökkum hnokka með bolt´eða bók.