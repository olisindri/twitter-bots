Ég græt þegar ég er nakin.

-Nei, hæ! Hvað segirðu?!
-Nei, hæ ástin mín! Allt fínt, en þú?!
-Bara allt þetta besta! Er að gera jólainnkaupin og svona.
-Já, einmitt. Sama hér, var að koma frá Iðu. Heyrðu langt síðan við höfum sést og takk fyrir seinast!
-Já, elskan mín það var ekkert, mín var ánægjan, ha...
-Já, þetta var rosa fínt hjá ykkur, ha. Hann er orðinn svo stór, orðinn fermdur og allt, Guð. 
-Jááá... hann stækkar og stækkar maður veit ekki hvað gerist næst.
-Nei, einmitt. Heyrðu, hvað ætlið þið að gera um áramótin? Það verður stórt teiti hjá okkur, ykkur er eeendilega velkomið að koma...
-Jááá. Veistu það hljómar bara vel. Við erum ekki búinn að ákveða neitt. Hannes vildi eitthvað kíkja á sumarbústaðinn en krakkanir vildu helst vera í bænum og svona. Kannski að ég segi honum frá því og við höfum það til huga, ha.
-Já, gerið það alveg endilega. Það væri gaman að fá ykkur. Við erum náttúrulega upp í Grafarvogi með útsýni og alles, Helga og þau koma. Það verður mjög mikið fjör.
-Já, veistu ég held alveg örugglega að við bara komum. Heyrðu, ég þarf að þjóta en ég hringji fljótt í þig.
-Já, gerðu það elskan mín. Heyrðu ég bið að heilsa!
-Ég skila því og sömuleiðis! Ég vakna á hverjum morgni hrædd við allt í mínu tóma lífi!
-Bless bless! Ég græt þegar ég er nakin.