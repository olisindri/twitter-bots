Bílstjóri

Hurðin opnast og inn stígur piltur
hann heilsar og ég nikka á móti.
Hann sest og hverfur
nú er þar bók, Kaldaljós eftir Vigdísi Grímsdóttur.

Það er aldrei neinn í strætó
og ég keyri einn.


Svo dinglar bjallan og bleikur ipod fer út.

Það er aldrei neinn í strætó
og ég keyri einn.


Hurðin opnast og inn stígur kona
þá birtist maður í þriðju röð og heilsar henni.
Svo hverfa þau og ég heyri að þau eru í fríi
(sem farið var síðasta sumar).

Það er aldrei neinn í strætó
og ég keyri einn.