30. ágúst 2005

Birtan faðminn breiðir sinn
um breiðan himinn gráan
litir virðast ljósari
en langa sumardaga

Fellur regn af himni hljótt
og heyrist varla í því
blautar götur, gangstéttir
en grasið flytur angan

Lyktin vitjar vitanna
er veik en fangar hugann
hægur andar andvarinn
af úthafinu dimma

Fæðast þennan fagra dag
og falla á öðrum líkum
fyndist mér og fleirum að
það fengist ekki betra