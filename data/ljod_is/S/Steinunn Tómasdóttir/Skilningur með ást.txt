Skilningur með ást

Sjónhverfingarmaður orðanna
Bjó til myndir úr orðunum
Fyrir fólkið til að finna.
Hann varpaði myndunum 
á veggi hugskotssjóna þess.

Þessi sjónhverfingamaður átti hníf 
og með honum risti hann svo,
sameiginlegan skilning fólksins og sín, 
í lífsins tré.

Og fólkið spurði sjónhverfingamanninn:

”Hver er galdurinn 
á bakvið fegurð skilningsins 
í þeim rúnum sem þú ristir
í lífsins tré?

Sjónhverfingamaðurinn brosti góðlátlega 
og svaraði með annarri spurningu:

”Komið þér ekki auga á kærleikann 
í okkar sameiginlega skilningi?

Svo laut hann höfði, 
dró andann djúpt 
og friður færðist yfir andlit hans.
Með lokuð augu 
og hlýju í röddinni, 
tók hann til aftur til orða:

”Kærleikurinn býr yfir töfrum 
sem draga fram fegurðina 
í öllu því 
sem við finnum saman 
með ást og skilningi.”

Fólkið laut höfði á meðan hann talaði.
Síðan lokaði það augunum 
og fann skilninginn færast til sín 
með ást.

Þannig fann hver og einn 
fegurðina innra með sér
og allir fundu hvern annan
fallega.