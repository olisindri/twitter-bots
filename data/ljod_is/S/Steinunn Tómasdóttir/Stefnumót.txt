Stefnumót

Stefnumót

Ung stúlka leggst í grasið sem hylur jörðina.
Hún hlustar á andvarann leika um lendar sínar.
Blómailmur gælir við brjóst hennar
og varir hennar kyssa sólskinið.

Þegar kvöldið kemur
útbýr hún sér hvílu úr kvöldroðanum.
Nóttin döggvar skapahár stúlkunnar
og  hún sofnar við þungan andardrátt jarðarinnar.

Hún er örugg 
eins og ásmey í faðmi elskhuga síns 
eftir unaðsleg ástaratlot.