Þá vildi ég þig núna (en í dag vil ég þig dauðan)

Tíminn leið svo hægt
og hjartað ósköp ósköp þægt
lítill, örsmár, undarlegur lækur

(Fyrsta daginn, födselsdaginn)

Síðan leið hann hraðar
Heilinn þaut án stefnu út í jaðar,
ljúfsár, feimin, fagurrömmuð lindá

Tíminn varð svo allt of rýr
allt í einu í fimmta gír
drullug, straumhörð, steinstandandi dragá

(Árin sem samanbrotin hvíla inní sarpi)

Tíminn æðir
(hraðar en þegar ég sat í rússíbana 
og hélt ég elskaði einhvern sem núna er horfinn)
hjartanu blæðir
jökulköld, hvít og kulin jökulá