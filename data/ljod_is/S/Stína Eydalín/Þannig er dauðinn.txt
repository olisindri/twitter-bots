Þannig er dauðinn

Súbarúinn silvraður
með spojler og naktri konu
hangandi neðan úr baksýnisspeglinum
vel lyktandi
Lostinn líður með reyknum sem rýkur upp úr heitum, sprungnum mótornum

Auga springur,
varir klofna
brjóstkassar kremjast,
steikjast eins og pönnukökur
í hitanum;
vininni í kalda kuldanum

Ætli hafi ekki bara verið slett bleikiefni
yfir eldrauðu mjallhvítarvarirnar?

Æskudraumurinn fór fyrir bí
með bílnum:
Hræinu sem brætt var niður

Ég gæti allt eins setið á honum núna:
Fætur stólsins mættu vel vera niðurbrætt bílhræ