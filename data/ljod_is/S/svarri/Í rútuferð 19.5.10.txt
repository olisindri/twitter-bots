Í rútuferð 19.5.10

Molar hafa af mínu borði
megnað hrynja til og frá.
Oft mér fórst er illa horfði
eins og lán mér væri hjá.

Yfir land slær öskuryki
engin ferð í lofti er.
Hangi í rútu sem hænsn´ á priki
hart er komið fyrir mér.

Ungur maður upp úr sæti
annað skárra býður mér.
Virðist tíðum vinur mæti
á vegi mínum hvar ég fer.

Góða vætti bið að blessa
og bera þá á höndum sér
er ekki sitja eins og klessa
ef að vanda að höndum ber.