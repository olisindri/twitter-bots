Kveðja í baðhúsið

Kvennaval ég kærast lít 
kunna skrúbba og bóna.  
Af mér taka allan skít 
svo ei ég líkist róna.

Frá þeim ætíð flottur fer 
félagsskapinn trega.  
Þakkir ykkur bestar ber 
og blessun ævilega.

Enn þó leikur laus við sóta 
líkar ýmsum verr það mál.  
Vinur að mér var að skjóta 
hvort skrúbbað gætuð mína sál?

Imprað hef á ýmsu hér 
ekki meira segi.  
Kveðjur ykkur bestar ber 
bóndinn í Skálateigi.