Ég vil bara að þú vitir að ég grét.

Ég vil bara að þú vitir að ég grét,
ég vil bara að þú vitir að ég grét.
Um leið og bíllinn startaði,
ég sem ætíð kvartaði,
ég vil bara að þú vitir að ég grét.

Ég vil bara að þú vitir að ég grét,
eftir að ég kvaddi þig,
horfði á eftir bílnum fara,
stóð bara eins og þvara,
brosti og vinkaði bless,
en ég vil bara að þú vitir að ég grét,
ég vil bara að þú vitir að ég grét.

Ég gekk inn með bros á vör,
af hverju? Engin svör,
í hjarta mínu er djúp, djúp ör.
Þú ert farin mitt fljóð,
þú sem ætíð varst góð,
það er fátt um svör,
en ég skrifa þetta ljóð,
bara svo að þú vitir að ég grét.

Ég vil bara að þú vitir að ég grét,
og var loksins laus við þig,
þú sem aldrei skildir mig,
en samt þú skildir mig svo vel,
betur en nokkur annar,
ég vil bara að þú vitir að ég grét.

Ég kyssti barnið bless,
það hló,
ég hugsaði ég er góður pabbi og hló.
En ég kyssti þig á kinn,
vertu bless í þetta sinn,
þú brostir fögru brosi til mín,
og ástin varð skyndilega sól sem skín,
en þá þú fórst,
en ég vil bara að þú vitir að ég grét.

Manstu okkar gömlu daga,
ástfangin út um lönd og haga,
kyssandi, knúsandi,
kelandi, flissandi,
ástfangin lítil hjón,
já, ég er enginn meðaljón,
ég lét þig fara,
af hverju? Enginn mun svara.
En ég vil bara að þú vitir að ég grét.

Breyti öllu,
tek okkar myndir niður,
allt í einu algjör friður,
en samt er það mér sem siður,
að kalla nafn þitt og halló,
en nú er ekkert svar, svarið er hvar?
Langt í burtu ekki hér, þú fórst frá mér.

Ég er sáttur, þú sátt,
að elska þú mátt,
hví á ég svo bágt?

Ég vil bara að þú vitir að ég grét, 
þegar bíllinn var horfinn,
og enginn var hér,
eitt sinn sagðirðu villtu giftast mér?
Nú ég aleinn og vorkenni bara sjálfum mér.
En ég vil bara að þú vitir að ég grét.

Ætli þetta sé fyrir bestu?
Finnum lostann að nýju,
finnum þá gömlu þá gömlu hlýju.

En ég vil bara að þú vitir að ég grét,
og oft illa, illa lét.
En þegar ég kyssti þína kinn,
í ef til vill hinsta sinn,
varð ég á ný ástfanginn,
þegar þú kvaddir mig,
ég hugsaði,
ég elska þig,
en ekkert sagði,
kvaddi og þagði.
En ég vil bara að þú vitir að ég grét.