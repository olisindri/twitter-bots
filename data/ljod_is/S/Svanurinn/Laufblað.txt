Laufblað

Ó þú laufblað hvaðan ertu?..
ertu frá einhverjum stað fjarri mínum menningarheimi.

Varstu skraut í hári konu sem var misnotuð, nauðguð og drepin fyrir að hylja ekki andlitið sitt.

Eða...

Ertu úr garði kínveskrar hefðarkonu sem eignaðist strák og seinna stelpu en bar hana út sökum offjölgunar mannsins.

Eða...

Ertu laufblaðið sem Eva notaði til að hylja píkuna sína og kallast Evuklæði.

Eða...

ertu úr bandarískum garði sem finnst í 978.778, nákvæmlega eins görðum.

Eða...

Ertu laufblaðið af eina eykartrénu í óbyggðum Afríku þar sem feðurnir selja dætur sínar í atvinnuskyni frá því að þær eru 10 ára gamlar.

Eða...

Ertu laufblaðið sem indjánastelpan notaði sem leikfang í Argentínu, daginn sem faðir hennar var drepinn af hvítum argentískum mönnum.

Eða...

Ertu kannski bara laufblaðið af trénu hér fyrir utan, trénu sem róninn er núna að pissa á.

Sama hvaðan þú ert þá ertu laufblað, fallegt, konunglegt pg átt þína sögu sem enginn veit hver er.