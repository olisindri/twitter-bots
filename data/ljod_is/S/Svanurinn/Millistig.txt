Millistig

Millistig..veistu hvað millistig er?

Þegar maður veit ekki í hvorn fótinn maður á að stíga.  Fer til vinstri en vill fara til hægri.

Þegar maður verður hrifinn af einum, tveimur eða þremur stelpum en er samt ekki hrifinn af neinni þeirra.

Þegar maður vill fá koss en vill ekki kyssa.

Þegar maður vill snerta en snertir ekki.

Þegar maður vill elska en elskar ekki.

Þegar maður hugsar en hugsar þó ekki neitt.

Þegar maður sefur ekki heldur vakir en sefur þegar maður vakir.

Þegar maður vill allt en vill samt ekkert.

Millistig...veistu hvað millistig er?