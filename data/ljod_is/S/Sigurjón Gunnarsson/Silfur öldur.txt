Silfur öldur

Þar sem silfur öldur andans 
gæla við gullinn sand 
þar heyri ég söngva hjartans 
stíga sinn fegursta dans.

Undir miðnæturhimni stjörnubjörtum
kviknar ást í ungum hjörtum
geislar kvöldsólar vangann strjúka 
leika sér við líkama mjúka

Blaka sér vængir og varir faðma
augun umvafin ástarbjarma
við rökkurskil er skimað í skaut 
ljúft andartak í lífsins laut