Sjálfum mér

Stundum velti ég mér upp úr sjálfum mér, þar til ég smelli mér á heita pönnuna og fæ ósmekklega brúna skorpu á mig.
Kemst þess vegna ekki að innihaldinu
án þess að fá óbeit á sjálfum mér.
Feit og brunnin skorpan íþyngir mér
og ég gleymi sjálfum mér.

Stundum eru blómin litríkari, tónlistin fegurri 
og loftið ferskara mín megin.
Ég finn vindinn í bakið og kraft í hverju skrefi,
hvert orð svo velvalið og aldrei neinn efi.
Þá kemur að því að ég fer að velta mér upp úr sjálfum mér
og enda á því að skella mér á heita pönnuna, 
þú kannast við lyktina.

En nú er ég hér með þér. 
Þú sem aldrei gleymir mér.
Þá man ég mig og þú finnur mig, koma til. 
Til þín.