Móðurást

Vefðu mig í öryggi móðurbrjóstanna
eins og þú gerðir
áður en hormónarnir gerðu uppreisn
og drungi unglingsáranna 
læddist yfir mig 

Haltu mér í traustum örmum þínum
eins og þú gerðir
áður en allt varð ómögulegt 
og þungi lífsins
steyptist yfir mig

Strjúktu mér með lófum þínum
eins og þú gerðir
áður en ég áttaði mig á lífinu
og allar áhyggjur heimsins
helltust yfir mig

Elskaðu mig alltaf
eins og þú gerðir
um leið og þú fékkst mig í fangið
fyrir sautján árum