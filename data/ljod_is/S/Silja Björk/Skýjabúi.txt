Skýjabúi

Stundum vildi ég 
að ég byggi í skýjunum
líkt og skýjabúi

svæfi á dúnmjúkum hnoðrum
og hlypi um á tánum 
við sólina
líkt og skýjabúi

ég myndi hrista niður rigninguna
og dreifði litlum snjókornum
líkt og skýjabúi

og stundum, kastaði ég niður eldingum
eða færði mig frá sólinni
líkt og skýjabúi

ég kæmi til þín í svefni
og laumaði litlum draumum í kollinn þinn
líkt og skýjabúi

ég væri hátt, hátt uppi
við hliðina á tunglinu
og sólinni
líkt og skýjabúi

og á kvöldin
myndi ég breiða sængurnar
yfir látin börnin
og syngdi til þeirra angurvært lag
líkt og skýjabúi