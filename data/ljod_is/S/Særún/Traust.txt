Traust

Hvert sem ég horfi sé ég  
augun þín sem skína svo skær
brosið þitt sem vekur gleði mína
nærveruna sem fyllir tómleika hjarta míns
Vinur gefur tár sín óhræddur
kannski mun ég gera það seinna
en ég er svo hrædd ennþá
um að verða hent út í horn 
þegar tárin láta sjá sig
Ég vildi óska þess að hlutirnir væru öðruvísi
það er þráður sem ég skynja
frá mér til þín
hann er mér dýrmætur
kæri vinur
en þetta átti víst aldrei að verða 
draumur í dós
ég fæ ekki það sem mig langar í
en eitt máttu vita 
Þú átt sérstakan stað í hjarta mínu
um ókomna framtíð