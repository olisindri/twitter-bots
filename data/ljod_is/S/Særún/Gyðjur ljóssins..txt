Gyðjur ljóssins.

Þegar sólin sest í lygnan sæ
sofa dalsins börn í rökkurró. 
Djúpir draumar setjast að í bæ 
dætur lífsins veita hugarfró.
Þær dansa inn í draumaheiminn þinn
í djúpi sálar þinnar leita svars.
Stjörnuglitri strá á okkar kinn
syngja inn í huga sérhvers barns.

Ljóðin þeirra lífga hverja sál
ljósagyðjur hofs í heimi fjær.
Tendra okkar hjartans ástarbál
tilfinningum okkar traustið ljær.
Í lífsins ljós þær bjóða okkur inn
leyndardómsins salur opinn er.
Heilun hjartna okkar þar ég finn
sorgarinnar harmur burtu fer.