Röddin í Regnboganum

Hljómaði svo undurfögur
“hlustaðu” hlustaðu á mig,
ég þarf að segja þér svo margt.
Horfðu út um gluggann
sjáðu, regnbogann silkimjúkan
birtast og segja þér sögu sína.

Litir sálar þinnar skína
sem perlur í skýjunum,
drjúpa í regni kærleika míns.
Regnboginn er trú sálar þinnar
sannleika lífsins í einfaldleika.

Litir hans eru ósnertanlegir
fagrir boðberar þess sem lifir,
djúpt í hjarta hvers manns.
Horfðu á mjúkan boga hans,
þú sérð ekki hvar eða hvernig
litasymfónían spilar saman.

Svo er um all hluti
eilíf hringrás lífsins,
hefur hvorki upphaf né endi.
Leyfðu regnboganum að snerta þig
og hjarta þitt reisir brú sannleikans,
með litum kærleika þíns.

Lífið mun birtast eins og blóm
Í örum vexti umhyggju þinnar,
hinn hverfuli heimur er á braut.