Entrópía

Hinn gullni meðalvegur
er hvorki gullinn
né auðfinnanlegur (þótt nafnið bendi til annars)

Hann liggur upp bratta fjallshlíð,
grýttur, á köflum
illfær

Við veginn stendur fjöldi 
auglýsingaskilta sem hvetja þig
til að ganga aðrar, auðveldari leiðir

Þú sérð stóran hluta samferðamanna þinna 
villast af leið í leit að móðurkviði

Skylda þín, sem fullorðins manns,
er að bíta á jaxlinn, 
stika slóðina og sýna fram á 
að hún sé fær

Ef þér mistekst er áfangastaðurinn Entrópía 
(sem er, nota bene, ekki land í Afríku)