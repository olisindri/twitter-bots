reiði

Nú rimlar reiðinnar þrengja að mér
bein mín öskra og vöðvar slitna
sál mín titrar bjargi hver sér
á hverjum ætti það núna að bitna

Hár mitt brennur þá skelf ég öll
hendur sem þrá að brjóta og brotna
í skyndi gleymd öll mín helgispjöll
haltu mér niðri í nótt mun ég rotna

Það veit það enginn þá síst ég sjálf
er reiðin loksins af mér rennur
hjartað brotið og sál mín hálf
lengst þar inni enn hún brennur