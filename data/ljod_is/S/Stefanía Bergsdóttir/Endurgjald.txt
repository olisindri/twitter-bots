Endurgjald

Löngu var komið tími til
að gera það sem þyrfti

Því að á mér liggur ábyrgð stór
ég gat ekki látið þau fara
fyrir börn eins og mig ég eiðinn sór
að loksins fyrir mig svara

Hæðnishlátur í huga mínum syngur
er kem ég skóla mínum að
að mér móðgun hvíslar einhver slyngur
mikið var gott að hann gerði það

Hann var sá fyrsti sem niður féll
sá fyrsti sem var litaður blóði
kennarar komu er heyrðu þeir hvell
í hjarta mér stoltið glóði

Óhikað beini hlaupinu að þeim
niður sem peð þau falla
nú loksins skilja þau kannski minn heim
er í skelfingu nafnið mitt kalla

Því þjáningin sem að þau ollu mér
það skilja aðeins örfáir
treystu því þegar ég segi þér
þú uppskerð eins og þú sáir

Því þeirra hatur bjó mig til
þeirra illska styrk mér gefur
niðurlæging um árabil
verður heljarinnar vonsku vefur

Byssan tóm en ég sigri hrósa
er sé ég líkin við mína fætur
þau mega núna úti frjósa
í dag innheimti ég mínar bætur

Ég felli ei tár þegar dagurinn endar
þó ég fari burt að sinni
þótt fái ég morðhótanir sendar
ríkir nú friður í sálu minni