stundargaman

er þú hélst mér í fangi þínu
fannst mér í fáránleika hugans 
allir heimsins vegir 
alltaf hafa legið til þín

en ég átti eftir að uppgötva að
örlögin stíga ekki dans 
í takt við lífsins dans, 
og um skeið flæktist ég
um í rósarþyrnum 
þessa eina kvölds okkar

þögn þín var óbærileg
þangað til ég skyndilega sá 
að þú varst bara
klofvega öngstræti sem ég 
villtist um í stutta stund 

takk samt fyrir þægilegheitin