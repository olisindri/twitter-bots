fljúgðu maður, fljúgðu sjálfur

ég sé gamlan mann
í hrörlegu koti 
í afskekktum dal,
einmana og gleymdur
ásóttur af draugum fortíðar

það voru grá fiðrildi 
sem flögruðu um í höfði hans
og þau tóku hann á loft með sér
og þá flaug hann um 
í alsælu sinnar eigin sjálfselsku

en ávallt féll hann til jarðar aftur
og í hvert sinn varð fallið harðara
og loks þau skildu hann eftir í dal einum
þar sem hann hrörnaði og dó 
aftur og aftur og aftur