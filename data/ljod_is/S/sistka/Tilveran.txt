Tilveran

Gengur niður strætið 
með átta krónur og gulan miða í frakkavasanum.
Kannski var hann rangur maður á réttum stað í tilverunni
eða réttur maður á röngum stað?

Kortleggur framtíðina.
Morgunmatur hjá mæðrastyrksnefnd
kvöldmatur bak við tíu ellefu, eða á Grund.

Janúar, maí, 
skiptir ekki máli. 
Allir dagar eins.

Hann lítur á björtu hliðarnar
hann þarf að minnsta kosti ekki 
að borga eignarskattinn.