Feita línudansmærin

Læsi sjálfa mig
inná baði
til að fá næði fyrir geðveikinni.
Sest niður 
og hefst handa við að hnýta netið
sem ég lofaði feitu línudansmærinni
í fjólubláa sundbolnum.
Má ekki bregðast í þetta skiptið,
síðast féll hún niður 
netið slitnaði
og hún lést samstundis.

Vængirnir báru hana ekki til himna.
Þess vegna bý eg til annað net,
feita línudansmærin fékk annað tækifæri