Anorexia Nervosa

Verkur í maga,
enginn matur,
í marga daga, 
alveg flatur...

...engin næring,
borða minna, 
aldrei lærist,
lífið að finna.

Best að sleppa því alveg að borða,
sérstaklega þegar einhver er að horfa!

Ég er alveg svöng en má bara ekki fá mér,
það gæti kallað fram þetta augnaráð frá þér.

Finnst þér ég feit?
Er ég svona ljót?
Ekki lengur heit,
og blóðið eins og jökulfljót.
Engin næring, enginn hiti,
kuldahrollur,
kaldur sviti, 
Hvernig er hægt að deyja úr hungri,
í leit við að halda sér grannri og ungri?