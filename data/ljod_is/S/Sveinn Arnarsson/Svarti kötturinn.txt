Svarti kötturinn

Vaskurinn í eldhúsinu,
er dropateljari lífsins
í seilingarfjarlægð.
svarti kötturinn, 
skýst undir borðið.

Kertið á stóra stofuborðinu,
er stefið í eyrum hans. 
Svarti kötturinn kitlar veiðihárin.

Regnið á rúðunni, 
er reiður grátur móðurinnar
er missti barnið sitt. 
svarti kötturinn 
skýst undan borðinu. 

- Því svarti kötturinn, 
svarti kötturinn undir borðinu,
Hefur sínum skyldum að gegna. -