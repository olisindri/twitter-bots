Þjóðleg gildi

Ég veit um telpu sem kann að hekla 
hún á klukku í merkingunni nærkjóll 
og svefnstæðið hennar 
er þjóðfáninn en

hún liggur þó ekki langsum 
á rauða krossinum
nema á sunnudögum 
& hvítu rákirnar óspjallaðar 

sjá 
alla jafna hniprar hún sig 
á bláhorninu til vinstri 
þar sefur hún best 
og hreyfir sig ekki og hún hrýtur en

á morgnana telja sumir 
að hún drekki flot 
úr ausu 
sjálf hefur hún aldrei neitað því 
en hið rétta mun vera 
að litla telpan 
stillir kransaköku á stofuborðið og starir