Sett ofan í töskuna

Einhvern daginn munum við öll verða fertug
og þá, mun ég hitta þig í einhverju samkvæmi
þar sem ég verð reykjandi fyrir utan.

og þú munt spyrja mig hvernig ég hafi það
og ég mun svara að ég hafi það svosem fínt.
og ég mun spyrja þig að því sama
en ég veit ekki hverju þú munt svara
og svo verð ég kallaður inn
í samkvæmið aftur
en mun segjast ætla að vera
úti aðeins lengur.