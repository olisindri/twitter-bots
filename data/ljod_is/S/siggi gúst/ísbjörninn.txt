ísbjörninn

Yfir hafið ísinn bar hann.
Stór var björninn, stæltur var hann.
Það þarf þrek að þola svaðið,
þrekvirkið sem björninn vann
að þrauka yfir Atlantshafið.

Sem augað eygði beið hans sjór
skoltur vígur, hrammur stór.
Eigin herra, hraustur, sterkur
drjúgan spöl á sundi fór
og vaxandi var hungrið verkur.

Loks náði landi í mynni þröngu
eftir þessa þrautagöngu
þar sem beið hans tigna trýni
byssuskot af færi löngu
og uppstoppun í formalíni.