BSÍ

Molnað brauð er vegur að baki.
Myglaðar mylsnur í annarra vösum.

Snjáðir fingur við skakkar varir.
   Situr hnípinn, frakkinn stór.
   Tóbakstennur, slitnir skór.

Gjóir sljóum augum hina.
  Sýpur hér á meðal vina.
Grettir sig, með herkjum kyngir,
  stingur flösku í flýti niður.
Hristir hausinn, þurrkar stút.
Hendir miða, stumrar út.

Tafsar,tuldrar,bölvar,blótar.
Lemur,öskrar,rífst og hótar.
  Í rænuleysi götu gengur,
strokumaður,saklaus drengur.

Snjórinn hylmir gráleitt strætið,
glasið gleypir gleði og sorg.
Í gegnum slyddu í gegnum skafla,
nístir hávært,hlandblautt org.

Í Hvílugarði hnígur grætur.
Kastar kveðju á konu og dætur.
Nakinn hvíslar aumur raftur
Ekki meira, aldrei aftur.