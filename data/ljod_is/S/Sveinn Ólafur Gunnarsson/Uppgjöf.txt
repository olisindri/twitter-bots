Uppgjöf

Birtan flökti og hökti,
glýja í augum og grjót undir fótum.
Einmana biður á veraldarmótum.
Úr læðunni stígur grátandi stelpa.
Droparnir sitra og á hana stirnir.
Glennir greipar,grípur um brjóstið,
og sökkvir nöguðum nöglum í skinnið.
Rífur út hjartað, sem þrútnar og hnígur
og biðlar til guðsins 
sem vægðarlaust lýgur.

Litlar tennur læsast í vöðvann.
Hún nærist og nærist, æsist og ærist.
Hún stekkur um hálsinn 
og kjassar af heift. 
Tennur skellast,tennur brotna.
Gómar gliðna,augu rotna,
varir rifna,tungur springa,
spýjan svíðir, sárin stinga.

Líflausir falla fingur á gólf,
úr munnvikum slefan, úr eyrunum blóð.
Rökkrið hvískrar og umlykur þann,
sem borinn var api en breyttist í mann.
Hægt skríður klukkan aftur í kok
og kúldrast þar fram í sögulok.