Þjóðaréttur

Lífsins englar allir farnir
ætli Guð mér standi hjá?
Samningar og sáttmálarnir
samtals hálfri milljón ná.

Verri en diffur, verri en tegur
verri en allt sem talað er
Þjóðaréttur rosalegur
reginkúkur þykir mér.

Heimalærdómshöfuðborgir
hafna mér og bægja frá.
Skyldu drykkir deyfa sorgir?
Drottinn, leyf mér prófi að ná.

Svartsýnin er sannur djöfull
sjálfan mig með henni kvel.
En elsku drottinn Guð er gjöfull
gefðu að mér farnist vel.

Feiknarmyrkur færist yfir
finn hve myndast svitakóf.
En vonarneisti lítill lifir
nú les ég þar til byrjar próf.