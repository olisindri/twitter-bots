Fyrir fugl

það sem er ofar 
er líka undir
og hringurinn verður alltaf ófullkominn   
það er kyrrðin innan formanna 
og hægar hreyfingar skugganna 
sem setja okkur mörk.  
snertu ekki löndin
gráfiðraður
ekki heldur þessi löngu og mjóu
sem eru eins og eyðisker undan austurlandi
hvíldu þig á ókleyfum logatindum
ofar hvítri festingunni 
og drekktu úr bláu himinauga 
þar sem tíminn markar engin spor 
og kannski,
fangar þú vindfolann
og frænkur hans allar
kannski stökkva þær allsberar út úr þokunni 
hrópandi; taktu okkur ef þú þorir
þarna
efst í hvelfingunni
verða skýin alltaf á hvolfi
og gersemin 
grafin í salt