Meyjarmissir

Björt mey og hrein 
   mér unni ein
á Ísa- köldu -landi;
sárt ber ég emin
   fyrir silkirein,
sviftur því trygða-bandi.

Það eðla fljóð
   gekk aðra slóð,
en ætlað hafð´ ég lengi.
Daprast því hljóð,
   en dvínar móð;
dottið er fyrra gengi.

Stórt hryggðar-kíf
   sem stáladríf
stingur mig hverju sinni.
Það eðla víf,
   meðan endist líf,
aldrei fer mér úr minni.

Það sorgar-él
   mitt þvíngar þel,
við þig ég hlýt að skilja.
þó finni´ ég hel.
   þá farðu vel,
fagurleit hringa-þilja.