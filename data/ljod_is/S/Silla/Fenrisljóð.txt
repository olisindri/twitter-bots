Fenrisljóð

Er Loki Angurboðu sá, 
Varð ásum ekki um sel. 
Hann gat með henni miðgarðsorm, 
Fenrisúlf og Hel. 
Þeir hentu ormi hafið í, 
Í Niflheima fór Hel 
En sáu aum á úlfinum 
Og ólu hann upp hjá sér. 
Er úlfur óx þá æsirnir, 
Óttast fóru hann, 
Því úlfur vill nú hljóta frægð 
Og sýna hvað hann kann. 
Fjötur bjuggu æsir til, 
Til að binda úlfinn þann. 
Tók úlfur sig til og spyrnti við 
Og úr Læðingi losnaði hann. 
Annan fjötur gerðu þeir 
Til að binda úlfsins gap, 
Dróma æsir kölluðu hann 
En úr Dróma hann sig drap. 
Urðu þá æsir hræddir mjög, 
En prófuðu enn á ný, 
Fengu hjálp frá dvergunum 
Og Gleypnir varð úr því. 
En Gleypnir var bara langur og mjór 
Og úlfurinn grunsemdir fékk, 
Að galdrar væru í spilinu, 
Það eitthvað á snærinu hékk 
Úlfur treysti ei æsum þótt 
Þeir hétu að losa hann, 
Hann vildi sína tryggingu 
En hræðsla í ásum brann. 
Úlfurinn vildi hendi fá, 
En enginn þorði því, 
Að hætta á að missa hönd 
Svo það kom niður á Tý. 
Þeir bundu úlfinn fast og vel, 
Og úlfurinn spyrnti fast, 
En hann losnaði ekki úr böndunum 
Og það heltók hann reiðikast. 
Hann skellti saman skoltunum, 
En æsirnir hlógu að því. 
Það sást að hjá þeim gleði ríkti, 
Hjá öllum nema Tý. 
En úlfurinn reyndi að glefsa meir, 
Og brugðu æsir á það ráð, 
Að skjóta í munn hans sverði nokkru 
Og láta það duga í bráð. 
En sverðið festist í gini úlfs, 
Með hjölt við neðri góm, 
En oddinn upp og enn í dag 
Má heyra hans skelfingar óm. 
Æsir bundu endann vel 
Sem festi hella stök, 
Og þar má úlfur liggja þar til 
Koma ragnarök.