Skammdegi

Stormur hvín og hrímið hríslast
Húmar að í desember 
Raddir vindsins rámar hvíslast
Rósir skreyta frosið gler

Hula myrkurs hylur borgir
Hrímköld nóttin kæfir hljóð
Í vetrarmyrkri vakna sorgir
Votar kinnar, hálfnuð ljóð 

Kvikna týrur, kvikar lýsa, 
kátar dansa í vindsins gný
Í skimi rökkurs vaknar vísa
og vonarneisti enn á ný  

Lægir vind og léttir skýjum 
Á lofti hækkar vetrarsól
er blíðkar lund með brosum hlýjum
Bráðum koma heilög jól