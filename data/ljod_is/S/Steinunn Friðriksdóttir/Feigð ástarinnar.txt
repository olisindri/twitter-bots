Feigð ástarinnar

Við saman gengum sumardag
sólríkan og bjartan 
Í fjöru orti feigðarbrag
fallegan, kolsvartan

Grunlaus ástin aldrei sá
grimma hugsun falda 
Ást um eilífð, hennar þrá,
eiturnaðran kalda   

Í vasa mínum vítistól,
voldugt snæri blakti
Um hálsinn hertist að sú ól
Hennar líf burt hrakti

Barst um, hræðsla hana skók
Hjarta brjóstið barði 
Tryllt uns dauðinn hana tók 
Tómlegt auga starði

Ástin svikul eilífð sá 
Elsku hafið felur
Á myrkum söndum líkið lá 
Ljúf í hafi dvelur