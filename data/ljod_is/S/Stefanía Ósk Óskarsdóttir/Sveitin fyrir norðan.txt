Sveitin fyrir norðan

Þegar ég var öfgamaður
sex ára í sveit
barði ég allar beljurnar
og uppnefndi eina geit.

Ég neitaði að raka heyjið
og heimtaði appelsín
bóndakonan trylltist
ég kallaði hana svín.

Ég grét mig í svefn á kvöldin
og hvíslaði ofurlágt
bað guð um að bjarga mér
ég ætti svo ósköp bágt.

Svo heiftarleg varð mín heimþrá
ég flúði lengst upp í fjall
settist að í helli
át fífla og drullumall

Þegar ég kom til baka
fór allt í bál og brand
bóndakonan brjálaðist
og lét mig drekka hland

Ég sagði aldrei neinum
frá sorg minni og raun
í sveitinni fyrir norðan
við ódáðahraun.