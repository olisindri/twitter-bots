Ég mun kyssa þína kinn

Fögur orð ég ætla að rita,
svo að þú Guðrún fáir að vita.
Hvað mín þrá til þín er mikil, 
og hve vænt um þig mér þykir.

Fögur er hún með dökka lokka,
blá eru augun og með yndisþokka.
Aldrei áður hef ég séð slíka dís,
Og hana af öllum kvenmönnum kýs.

Guðrún þetta hjarta mitt logar,
líkaminn, andinn og hugur minn lofar.
Að vera þér trúr, stoð þín og stytta,
því þig ég mundi ekki afbera að missa.

Alveg er sama hvar ég mun vera,
alltaf skal ég ást þína í brjósti mér bera.
Kalla ég til þín er að kvölda tekur,
söknuðar tár niður kinnar mínar lekur.

Bið ég þig nú í þessum fáu ástarorðum,
að þú takir mig í faðm þér líkt og þú gerðir forðum.
Haldir mér fast og seigir að ég sé þinn,
þá á hverjum morgni ég mun kyssa þína kinn.