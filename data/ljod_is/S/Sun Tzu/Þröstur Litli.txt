Þröstur Litli

Sit við tölvuna og finn hvernig fóturinn titrar 
Honum langar út í vatnið sem glitrar 
Það er svo tært af hverju fer enginn ofan í 
Betra núna en á sumrin með þetta helvítis mý 

Ég fer í úlpuna og hleyp þangað hratt 
Verð að passa mig í brekkunni það er svo bratt 
Í gær var svolítið blautt svo ég fór í stígvél 
Vrúmm vrúmm, haha, ég er að leika flugvél 

Ég stekk útí vatnið bara í fötunum 

Ég ætla synda yfir þar til ég kem að öllum Lödunum 
Það er svo gaman að þykjast keyra 
Því þá getur maður svo mikið meira 

Fötin eru þung þau virðast hægja á mér 
Svo ég fer úr þeim og skýst áfram eins og smér 
Núna er loksins alveg að komast yfir 
Bara ef þessi hóll þarna væri ekki fyrir 

Ég syndi í kringum hann og kemst uppá bakkann 
Oh, núna vildi ég svo að ég væri með jakkann 
Hér er mikið kaldara, mig er farið að hrylla 
Ég vill fara heim, mér líður alltof illa 

Hóst hóst ég kemst ekkert til baka 
Ég alveg frosinn eins og súkkulaði ískaka 
Mamma hvar ertu, Mamma ég er seinn 
Úti í buskanum alveg aleinn 

Vá nei sjáðu ég get flogið útum allt 
Ég sé húsið mitt og ömmu og mér er ekki lengur kalt 
Þetta er svo gaman, ég fer lengra upp í geiminn 
Hvað er að gerast? Er ég að yfirgefa heiminn?