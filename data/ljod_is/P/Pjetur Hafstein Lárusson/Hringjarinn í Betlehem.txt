Hringjarinn í Betlehem

„Hljóða nótt - heilaganótt
nú ríkir þögn í Betlehem
ekki þögn friðarins
     ekki þögn trúaðra
     til að vegsama Drottinn.

Nei, ekki ríkir hún, þögnin sú.

En klukkur kirkjunnar
á fæðingarstað Frelsarans þegja,
á kikrjutorginu liggur hringjarinn
                      í blóði sínu 
- ástinni, sannleikanum, já sjálfu
                           lífinu
blæðir úr brjósti hans.

„Hljóða nótt - heilaga nótt."

Skal því trúað
að börn helfararinnar
fari nú um myrðandi höndum?

Skal því trúað?

Eða skulum vér stinga höfðinu í sandinn,
gefa dauðann og djöfulinn
í ástina, sannleikann, - já, lífið   
                           sjálft
rétt eins og vér gerðum í gær
þegar gyðingarnir liðu til himins
upp um reykháfana?

„Hljóða nótt - heilaga nótt."

Hvern ber yfir torgið
til hins deyjandi hringjara
með blæðandi sár á síðu, höndum
                         og fótum?

Skyldu þau, börn helfararinnar
reyna að myrða hann líka?

„Það sem þú gerir einum af mínum minnstu
                               bræðrum,
það hefur þú og mér gert."

Já, víst er hún hljóð
víst er hún heilög
-  nóttin í Betlehem.