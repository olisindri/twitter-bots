Dauði Lí Pós

Þar sveikstu mig tími
um tólf hundruð ár.

Hvílíkrar gleði hefði ég ekki notið
á vínskrafi með Lí Pó
í skuggsælum lundi
úti á fljótsbakkanum.

Ó, þú bikar
sem hendur mínar fengu ekki numið
- varir ei kysst.

Að kvöldi hefðum við stigið um borð 
                              í bát
og borist niður eftir fljótinu
undur vökulu auga himinsins
- mánanum, jafn fullum okkur sjálfum
uns þú hefðir teygt þig yfir borð-                           stokkinn
til að höndla mánann á vatnsfletinum
fallið útbyrðis og drukknað
í hvítri mynd hugarflugs þíns.

Og ég, þófti þinn
hefði horft á eftir þér
og kveðið þér harmaljóð og gleði.