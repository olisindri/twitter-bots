Flug

Tveir fuglar fljúga,
í flauelsmyrkri.
Örlaganorn á syllu situr.
Veit hún gjörla,
hvaða leiðir,
fuglar fljúga.
Flýgur fugl,
mót firru.
Heimska honum,
hylur sýn.
Annar flýgur,
í faðm opinn.
Brosa örlög,
og æska við.
Hvað rökum ræður,
veit enginn.
Að rata til róta,
enginn kann.
Örlaganorn á syllu situr,
sindra í augum sannleiksneistar.
Aðspurð víkur,
vanga undan.
Orð hennar búa,
englum hjá.