Afsökun mín.

Yrði ekki allt betra ef það rynni upp ljós í myrkrinu,
þarna í augnablikinu þegar veröldin er sem grimmust og framkvæmdaaðilanum færi að frjósa hugur við framkvæmd gerða sinna?Ég reyndi lengi á torsóttu engi lífsins að lýsa upp með mínu sálarljósi á blóðvöllinn.
Það var verst hve batteríin voru fljót að klárast,og hugur minn tæmast í hversdagsleikanum.
þá reyndi ég að ganga í merktum bol,segja nokkur vel útlátin orð við alla sem vildu heyra,kasta jógúrt í sendiráðin,en það skeði ekkert.
Ég er hér,króaður af minni eigin menningu og get ekkert annað.Geturðu fyrirgefið mér kæri heimsbúi?