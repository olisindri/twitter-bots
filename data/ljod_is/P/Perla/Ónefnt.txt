Ónefnt

Afhverju ertu að fara
gerði ég eitthvað rangt?
Við áttum bæði þátt í því
og síðan er orðið langt.
Ég skil ekki þetta vesen
og eilífðar væl
við vorum ávalt vinir
þar til þú snerist á hæl.

Við vorum bara drukkin
og ekkert meira en það
þú þarft ekki að fara í kerfi
ég ekki um þetta bað.
Við getum talað saman
án þess að það sé eitthvað mál
það finnst mér að minnsta kosti
og ég hef hjarta og sál.

Það er meira en að segja það
að kasta vináttu á glæ
og okkar er of dýrmæt
til að henda út á sæ.
Ég vona aðeins þú jafnir þig
og gleymir þessu svo
því ég mun bíða þolinmóð
í áratug eða tvo.