Hringavitleysa

Að hugsa út fyrir rammann
með harðkúluhatt á höfði
og vindil í munvikinu.
Svo spenni ég greipar
og tala yfirborðslega
um efnahaginn, og hjónaband
þar sem fólk fer í kjól og hvítt,
svo dansar það og hlær
eins og hamingjan þrífist hvergi annarstaðar.

Að tylla gleraugunum á nefbroddinn
og horfa svo yfir þau
líkt og alvöru kennari.

Kakóbolli og kleina
í morgunmat, og
faðmlag seinni partinn.
Að láta tímann elta þig
í stað þess að eltast við tímann.
Brosa svo mikið að þig verkjar í kinnarnar.
Það er að lifa