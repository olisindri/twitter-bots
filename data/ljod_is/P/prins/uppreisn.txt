uppreisn

Á meðan litlir ungar
elta andamömmur
Svíf ég eins og flugvélamótor 
á fullu gasi
sprengi mig gegn straumnum

Ég rata á vegg, rita á stíflu

Veggurinn er harður
harður eins og eitthvað
eitthvað sem fleiri en ég hafa fundið og örugglega upplifað býst ég við

Stíflan vekur upp minningar
svona minningar sem allir eiga
Eða eitthvað svoleiðis

Djöfull væri töff 
að koma með klikkað flott erindi
Akkúrat hérna
Um það að vera kominn yfir stífluna
allt vaðandi í ljóð og höfuðstöfum
Brjálað raunsæi og líka töfraraunsæi
og líka rím