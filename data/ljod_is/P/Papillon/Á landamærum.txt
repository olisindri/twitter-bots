Á landamærum

Lífið er vegabréf mitt
til annars heims.

Og dauðinn eins konar
vegabréfsáritun!

Þegar þeir við innganginn
spyrja mig
um tollskyldan varning
mun ég þrýsta hendi
að brjósti
og lýsa yfir: “Aðeins tollfrjálsar minningar!”
og ég mun bíða milli vonar og ótta
eftir að komast í gegn.

Og svo, þegar þeir hleypa mér áfram
þigg ég boðið feginshendi
og smygla með mér
broti af mannlegum breyskleika
er ég geng
í gegnum hliðið.