STJÓRNMÁLAMENN

Þeir bjóða okkur yfirborð blessaðir.
Yfirborð á nautnunum.
 “Ljónið gengur hægt að þrælnum.”
Hróp bylgjast um bekkina.

Þeir bjóða okkur pakkningar blessaðir.
Pakkningar á nautnirnar.
 “Ljónið öskrar og staldrar.”
Suss bylgjast um bekkina.

Þeir bjóða okkur skurnir blessaðir.
Skurnir um nautnirnar.
“Ljónið stekkur og slæmir í þrælinn.”
Óóó bylgjast um bekkina.

Þeir bjóða okkur hylki blessaðir.
Hylki fyrir nautnirnar.
“Ljónið rífur þrælinn á hol.”
Öööö bylgjast um bekkina.

Hvað ef þeir vissu af innihaldi blessaðir?
Innihaldi í stað nautnanna.
“Ljónið hefur strjúpa kristna þrælsins í gini sínu.”
Hvað bylgjast um bekkina?