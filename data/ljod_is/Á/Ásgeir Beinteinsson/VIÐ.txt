VIÐ

Við göngum um hallir
og trúum að við séum konungborin.

Við sitjum við gnægtarborð matar
og álítum okkur matgæðinga.

Við ökum á glæsivögnum
og teljum okkur ferðalanga.

Við klæðumst glit- og glysklæðum
og tollum í tískunni.

Við höfum þekkinguna við fingurna
og hugsum að við séum vitringar.

Við eigum börn, bæði stór og smá
og höldum við við séum foreldrar.

Við eigum allt í auglýsingunum
og erum hamingjusöm!