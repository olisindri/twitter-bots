MANNLEGT EÐLI

Mannlegt eðli
er flak á borðinu mínu.
Gegnumlýsingin
sýnir mér ormana.

Ég kann ekki að taka þá úr!

Mannlegt eðli
er stór grjóthrúga.
Mér hefur verið sagt
að týna stæstu steinana úr.

Ég veit að það þýðir ekkert að byrja!

Mannlegt eðli
er eyðimörk.
Mér hefur verið sagt
að finna leiðina til vinjarinnar.

Ég hef ekkert vatn í bakpokanum!

Mannlegt eðli
er ég eins og ég er mér.
Ég hef skoðað sjálfan mig
og spurt mig ótal spurninga.

Ég get ekki svarað, þær eru svo erfiðar!