ÓHEPPNA BARNIÐ

Værirðu bara handleggsbrotið.

Elsku litla barn.

Já, bara að þú hefðir nú dottið
og það fossaði blóð. 

Elsku litla barn.

Nú eða bara, að það stæði glerbrot
í hálsinum á þér. 

Elsku litla barn.

Svo við tölum nú ekki um umferðarslys,
það væri lúxus. 

Elsku litla barn.

Þá væri bíllinn með fallega rauða
krossinum kominn að sækja þig.

Af því að þú heldur að þú sért hundur
og geltir að fólki,

þá kemur enginn.

Elsku litla barn.