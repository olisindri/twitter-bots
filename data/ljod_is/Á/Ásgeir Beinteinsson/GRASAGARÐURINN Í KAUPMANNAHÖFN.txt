GRASAGARÐURINN Í KAUPMANNAHÖFN

Allt baðað sólskini.
Fólk á göngu.
Fjölskyldur í göngutúrum.
Eldra par með vinkonu,
hann með hatt hún með slæðu,
hin með kollu.
Par í bríma tekur heilan bekk.

Allt baðað sólskini.
Nefin snúa að geislunum.
Sum köld og eitt á eiginkonu.
Hendur í vösum.
Hendur í lófum.
Vettlingar á sumum.
Kræktir armar.

Allt baðað sólskini.
Önd í kafi.
Endur að synda.
Sjófuglar frekjast.
Svanir ekki komnir.
Smáfuglar tísta.
Allir eru fuglar.

Allt baðað sólskini.
Glerhöllin.
Glerhöllin sem gullhús.
Glerhöllin sem geislahús.
Glerhöllin er lokuð fram í maí.
Glerhöll úr kjólamynd.
Glerhöllin óraunveruleg, samt hér.

Allt baðað sólskini.
Par í bríma sem og annað.
Kræktir armar sem og annað.
Allir fuglar sem og annað.
Óraunveruleg höllin sem og annað.
Vonirnar sem og annað.
Við sem og annað.