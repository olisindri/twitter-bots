TÍMINN VIÐ UPPELDISSTÖRF

Ég vaknaði í morgun á mánudegi.

Fékk mér kaffisopa
með kennurunum og starfsfólkinu
og sá heiminn.

Í fyrstu löngu frímínútunum
fékk ég mér annan kaffisopa
og tvær ristaðar brauðsneiðar
og hafði þá spurt um heiminn.

Í hádegishléinu borðaði ég matinn minn
og fékk mér kaffisopa á eftir
og hafði þá fengið óljós svör um heiminn.

Í síðdegishléinu
fékk ég mér kaffi og kleinu
og hafði þá unnið frekar með heiminn.

Við dagslok, sleppti ég kaffinu
en fór heim á föstudegi
og skildi
ekki heiminn.