Villidýr hugans

Af vörum þínum drjúpa orð
En augun segja hið gagstæða.

Þau eru gluggi að sál þinni
Þau sýna mér hvað býr þarna lengra inni
Segja mér hvað lifir þarna vanrækt og hungrað
Reikar um í dýpi huga þíns

Varirnar innsigla hið hungraða
Situr þar tjóðrað fyrir handan

En hungrið magnast
Svo sárt
Böndin halda ekki í lokin

Það brýtur sig laust

Fangar bráð sína
og leikur sér að henni 
áður en..
það rífur hana í tvennt með hárbeittum veiðiklóm svo innviði, ásamt blóði lita umhverfið dreyrarautt.

Loks er það snarað um hálsinn á nýjan leik 
Og tjóðrað fast.