Einfaldleiki

Blekkti ég mig?
Hvað hélt ég?
Var ég að lifa í
voninni?

Eða er ég einfaldur?
óreyndur og vitlaus?
í hringiðu lífsins
kann ekki reglurnar.

Hverjar eru reglurnar?
sem fólk lifir eftir,
hleypur um í amstri dagsins,
óafvitandi um flækjur lífsins.

Ég vil læra reglurnar,
en enginn getur kennt mér,
því enginn segist kunna þær,
eða vita um þær.

Það er erfitt að vera
einfaldur.