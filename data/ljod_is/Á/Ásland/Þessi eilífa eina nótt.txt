Þessi eilífa eina nótt

Ég veit ekki hvort þú viljir að ég fari
og ég kann ekki við að spyrja
ég var full í gær
en fattaði í morgun að ég þekki þig í raun ekki neitt
svo ég veit ekki á hvaða umræðuefni ég ætti svosum að byrja
eða hvað ég ætti að segja ef svo skyldi vilja til að ég fyndi eitthvað
að tala um 
það er þögn í herberginu
veit ekki hvort mig langi helst til að kúra eða öskra
hvort ég sé að koma eða fara

Ég gæti sagt þér ýmislegt um mig
sem þú hefðir eflaust ekki haldið 
svona við þessi stuttu fyrstu kynni sem svo rakleiðis færði okkur hingað
en til hvers?
svo þú vitir aðeins meira um stelpuna sem þú fórst óvart með heim
og vilt helst ekki sjá aftur?
hversvegna held ég að ég geti vakið hjá þér áhuga á mér
sem hoppaði uppí hjá þér
full
í gær