Um stúlkur og ímynduð virki

Hún tekur áhættu með þér,
stúlkan sem nýlega hefur komist að því 
að ekki er allt með felldu í heimi hinna fullorðnu
þar sem karlar elska ekki sínar konur
     heldur aðrar
og fínar dömur selja líkama sína 
     bakvið luktar dyr
 
Hún ætlar að standa og falla með þér,
stúlkan sem ekki var lengi að læra
að varnarveggir eru fyrst og fremst sálarleg smíði
     í konungsríki 
þar sem stúlkum sem hafa komist að sannleik hinna fullorðnu
     líður allra best
 
Hún elskar þig meira en konungsríkið leyfir, 
stúlkan sem þessvegna hefur ákveðið að taka áhættu:
- á því að karlar getið þráð sínar konur
     en engar aðrar
og að varnarveggir séu óþarfir 
     því í hennar heimi muni engin styrjöld verða framar