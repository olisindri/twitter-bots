Ótitlað

Það tók mig ekki langan tíma
að sannfæra mig um að enginn ætti eftir að elska mig aftur
að minnsta kosti aldrei aðeins mig eina
og dá mig 
eins og þú
ég hlýt að vera eitthvað klikkuð
að vakna svona einn daginn og vilja ekki þessa endalausu ást lengur
og hætta bara við
þessa andskotans endalausu botnlausu skilyrðislausu ást sem þú gafst mér
hvað varstu að hugsa?
hvernig datt þér til hugar að ég gæti nokkurntíma endurgreitt þér 
þetta flóð?

Það á enginn eftir að elska mig aftur eins og þú
en það skrifast þá á mig
þau framtíðar framhjáhöld og svívirðingar komandi maka minna
skrifast alfarið á mig