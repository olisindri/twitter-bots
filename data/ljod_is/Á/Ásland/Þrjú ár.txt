Þrjú ár

Það voru hólar og hæðir
og gafflar í veginum
en við völdum sömu leið

Mig hafði ekki grunað
að það gæti verið svona gott að vera svolítið venjulegur
og heldur ekki
að hægt væri að stíga niður af vantrausts tánum
án þess að detta

Ég vissi ekki að til væri svona ró

Þegar þú kemur heim langar mig bara að brosa
og ég get varla klárað þetta ljóð því það eina sem mér dettur í hug
eru gamlar klisjur
um ást
sem er svo gömul
Gamla ást
en samt svo ný

Ég kem með þér
upp og niður
framhjá öllum göfflunum