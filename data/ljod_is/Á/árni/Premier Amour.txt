Premier Amour

Við sátum í kastalanum
sterkbyggðum úr krossviði
með rennibraut og öllu
aðrir voru í eltingaleik
í sandkassanum
í fótbolta
að róla
en við sátum í kastalanum

Þetta var kastalinn okkar
við horfðumst i augu
hennar ljómuðu grænu
hárið úfið 
og sandur í munnvikinu
mig kitlaði í magann
svo leit ég undan

Við héldumst í hendur
sórum svo þagnareið
með sandinn á milli tánna

Síðan þá hefur ást 
brugðist vonum