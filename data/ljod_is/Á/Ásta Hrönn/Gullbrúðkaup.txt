Gullbrúðkaup

Ég man,
    dreng og stúlku,
    hönd í hönd
    á fallegum vordegi.
    Sólin kitlar rjóða vanga
    og fuglarnir syngja þeim ástarljóð.
    Hún með gulan fíflavöndinn
    sem hann týndi,
    aðeins henni.

Ég man,
    mann og konu,
    örþreytt
    í amstri dagsins.
    En að kvöldi loksins saman,
    tvö ein og faðmast.
    Hún með brosið
    sem hún sendir,
    aðeins honum.

Nú gömul hjón,
hönd í hönd
á fallegum haustdegi.
Vindurinn blæs um roskna vanga
og fuglarnir syngja þeim kveðjusöng.

Geymum í hjörtum ljúfar minningar
sem eru,
aðeins okkar.