Í Öskjuhlíð

29/01 '01

Í Öskjuhlíð

Á niðdimmri nóvembernóttu náðu þeir mér
Þeir spurðu mig “Hvað ertu að gera hér?”
Þegar stórt er spurt er fátt um svör
svo ég sagðist vera að fremja heimskupör.
Fjörutíuogtveir gaurar með í mínum bíl,
við vorum bara að gera góðan díl
Stakkst inn í klefa, fékk nektina að gefa,
ég sagðist segja satt en þeir drógu það í efa.

Hugsunin heim gerði mig klökkan,
ég varð að komast út og hitta gaur og mökk´ann.
Þeir slepptu mér út, lengra en þá grunaði,
blátt strik í Jálkinn og burtu brunaði.
Ég varð að hitta menn til að kveðja menn,
Kyssa bless heiminn þar sem minningin lifir þó enn.
Þeir segja að lengi lifir í gömlum glæðum
Þeir sögðu “Við vissum að þér við næðum”

Lengra burtu líður með hverjum degi
Magnast meiri blús, meiri tregi.
Loksins komst ég yfir þrána
Loksins tókst mér til að skána.
Blundurinn gæti endað einn daginn
Spurning hverjum það er í haginn.