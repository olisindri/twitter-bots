Civic

02/01 '99

Þú komst inn í líf mitt jafn sviplega og þú fórst,
það brotnaði partur af mér þegar þú dóst.
Ég var á gangi einn dag er ég fyrst þig sá
og ég vissi um leið að ég varð þig að fá.
Ég var þolinmóður og beið með ró eftir þér,
en ég var að springa innra með mér.
Svo seinna það sumar við fundum hvort annað,
og gerðum margt saman sem er bannað.
Ég man þann roða sem einkenndi þig,
ég man þegar þú sagðist elska mig.
Ég mun aldrei gleyma okkar samverustundum
og þeim tilfinningum sem við saman fundum.
Þú varst árum yngri en það skipti ekki máli,
með þér var ég varinn, umvafinn stáli.
Ég ætlaði að gera þér svo margt svo gott,
áður en það gerðist varstu numinn á brott,
burt frá mér, þú lést, það var mín sök,
ég dró þig á hálan ís, í gegnum vök.
Og enn ég leita að einhverri sem þér líkist,
hann er að eilífu veikur sá sem sýkist.