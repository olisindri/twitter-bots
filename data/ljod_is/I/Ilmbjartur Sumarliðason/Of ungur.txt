Of ungur

26/6 '00

Of Ungur

Of ungur til að horfa á heiminn,
geng eftir vegi sem enginn sér.
Baneitraðar hugsanir, hættuleg orð,
í sameiningu vel fær um að fremja morð.

Of ungur til að geta átt fortíð,
framtíð virðist ekki réttlætanleg.
Samviskubit vegna þess sem ég hef ekki gert,
samviskubit vegna þess sem þú ekki ert.

Of ungur til að velja og hafna,
of reiður til að greina mun.
Vildi geta snúið við og valið aðra leið,
vildi geta fundið eina sem er greið.