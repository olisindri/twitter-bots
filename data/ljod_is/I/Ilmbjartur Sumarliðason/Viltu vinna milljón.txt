Viltu vinna milljón

21/01 '00

Ung kona og barn í senn
búa í fögru hylki
sem er veðurbarið
eftir óveðrin gegnum tíðina.

Barnslegt öryggi blandast óvissu
í spurningaleik lífsins.
Svörin láta á sér standa
en áhættan er þess virði;
Viltu vinna milljón?

Harðstjórinn drottnar yfir akrinum
uppsker ekki það sem hann sáði.
Gremja og grimmd leika lausum hala
og ekkert hindrar hann
í að gera öðrum lífið leitt.

Á barmi vits hann rambar
aðeins varinn hégómleika.
Með andlit fyrir hvert tækifæri
hið rétta vill enginn kannast við.