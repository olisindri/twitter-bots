Ég hverf

12/6 '00

Fólk og furðuverur fljóta framhjá mér
þau sjá mig ekki, og ég er hver sem er.
Það rignir eldi úr rauðum skýjum
og brennir oss sem syndir drýgjum.
Gylltur roði gleymskunnar ræður ríkjum
þegar ég hverf inn í sjálfan mig, myrkur.

Hvar sem ég kem er mér tekið vel
og gjörðir mínar fyrir öllum ég fel.
Það sem enginn veit getur engann skaðað 
og loks getur þá þig í sólarljósi baðað,
velt þér upp úr dögg í nýsprottnu grasi
og séð mynd af mér í brotnu andaglasi.

Grimmd heimsins hefur leikið mig grátt,
gengið fast að mér á óblíðan hátt.
Svíf yfir sjálfum mér sem ég sé í dái,
horfi á það hverfa, allt sem ég þrái.
Gylltur roði gleymskunnar ræður ríkjum
þegar ég hverf inn í sjálfan mig, myrkur.