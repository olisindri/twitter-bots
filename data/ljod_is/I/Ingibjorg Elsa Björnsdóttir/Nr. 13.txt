Nr. 13

Lífið er sterkt eins og mosinn
það grær á klöppunum 
við hafsbrúnina
og heldur heljartaki
í bláhvíta tilveruna

Þegar ekkert veiðist 
verða mennirnir þöglir
þeir standa í hópum
og horfa á mávana.
Kannski vita þeir hvað varð
um silfurlitu fiskana.

Telpa við skúr
litar hvítar rendur 
á hafbarða steina
og syngur hljóðlega

Afi hennar átti
gulnaða mynd
af ungri stúlku
með fölleitt bros
sem hann setti á borðið
hjá svissnesku klukkunni.