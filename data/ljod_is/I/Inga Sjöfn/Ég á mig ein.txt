Ég á mig ein

Aldrei mun ég verða leið
yfir því að horfa á sólsetrið ein.
Hví ætti ég að verða reið
yfir því að fá að sjá slíka fegurð?

Aldrei mun ég verða leið
yfir því að sitja á kaffihúsi ein.
Hví ætti ég að verða reið
yfir því að drekka dýrindis kaffi?

Aldrei mun ég verða leið
yfir því að sjá öll hamingjusömu pörin.
Hví ætti ég að verða reið
yfir hamingju annarra?

Aldrei mun ég verða leið
Þó ég þurfi að leita þín yfir höfin.
Hví ætti ég að verða reið
yfir þeirri von að finna þig einn daginn.