- hvers vegna -

Lítil stúlka stendur á götunni
   og grætur.
Lítil stúlka grætur stórum tárum.
Lítil stúlka sem grætur stórum tárum
   yfir líki móður sinnar.

Lítil sorgmædd stúlka.
Lítil stúlka sem misst hefur
   móður sína.

Lítil stúlka sem ekkert veit.
Lítil stúlka sem ekki veit hvað gerst hefur.

   -hvers vegna-

Hvers vegna var móðir tekin
   frá lítilli stúlku?

Faðir tekur í hönd lítillar stúlku.
Faðir leiðir litla stúlku í burt,
   í burt frá líki móður.

Lítil stúlka fær aldrei að vita
   sannleikann.
Lítil stúlka fær aldrei að heyra
   sannleikann um dauða móður.

   -hvers vegna-

Lítil stúlka má ekki heyra um
   hatur föður er
   tók í burtu
   líf móður.