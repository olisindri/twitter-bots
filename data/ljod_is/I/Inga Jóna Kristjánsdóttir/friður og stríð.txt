friður og stríð

(friður)
         barn á hjóli
         blóm í glugga
         bros á vör
         glampi í augum
         hlátur

          (stríð)
         lík barns
         brotin rúða
         tár móður
         sorg í augum

         byssur - dauði saklausra
         sprengjur - eyðilegging

          (friður)
móðir stendur út í glugga, finnur ilminn af nýútsprungnum blómum, heyrir hlátur barns síns sem er á hjóli í garðinum. hún fær glampa í augun, hjarta yfirfullt af ást á saklausu lífi.

          (stríð)
skyndilega þagnar hláturinn, rúðan springur, blómin hverfa, augu móður fyllast skelfingu er hún sér að saklaust barn sitt fær skot í hnakkann, hjartað yfirfullt af sorg eftir saklausu lífi.