Bréf

Það er svo undarlegt en ég er alveg rosalega hrifin af einum strák. 

Hann er með gullfalleg grá-blá augu og skollitað hár. 

Það er rosalega gaman að vera nálægt honum, að vísu verð ég alltaf voða nervös þegar hann er nálægt - sérstaklega ef við erum bara tvö ein. Ég verð eins og blind - finn ekki það sem mig vantar, ég get ekki einu sinni keyrt bíl ef hann er inní honum - fer beint úr 1.gír í þann 3ja :o) 

Ég er pínu feimin við hann.

Það er dásamlegt að njóta ásta með honum, við spjöllum um allt á milli himins og jarðar. Við tökum okkur allan þann tíma sem við viljum - erum ekkert að stressa okkur, njótum bara þess að vera saman - tvö ein !

En það er eitt sem mér finnst sárt - það er þegar hann er ekki hjá mér; það er of oft. Ég vil vera í örmum hans - alltaf. 

Ég vil vera hans og ég vil að hann sé minn.

Við verðum að vinna saman í sumar. Það verður æðislegt. Hitti hann á hverjum morgni - og kannski, einhvern daginn, verðum við bara tvö ein.
Ég vona að það verði sem oftast, því þó svo ég geti ekki sagt honum það þá ...

... elska ég hann ...