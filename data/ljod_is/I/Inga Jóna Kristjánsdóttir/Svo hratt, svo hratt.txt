Svo hratt, svo hratt

Tárin renna niður gyllta hvarma - stjórnlaust.
Hugurinn fer af stað, aftur til liðinna ára.
Aftur til þess þegar allt var svo áhyggjulaust og frjálst.
Aftur til þess þegar allt virtist leika við mig.
Aftur til þess þegar þetta mátti en ekki hitt.
Aftur til þess þegar ég var svo mikið barn.
Aftur til þess þegar dauðinn var svo fjarlægur.

Á einu augnabliki, á örfáum sekúndum, á stuttri stundu hvarf þetta allt.
Kæruleysið flaug í burt og dauðinn nálgaðist á ógnvekjandi hraða.

Á einu augnabliki, á örfáum sekúndum, á stuttri stundu gerðist svo margt.

Sírenur, köll og þögn deyjandi manns.

Svo ógurlega margt, á einu augnabliki, á örfáum sekúndum, á stuttri stundu fékk tárin til að renna niður gyllta hvarma - stjórnlaust.