Árekstur - við lífið

Mamma
Það varð árekstur. Lítið barn var við leik með boltann sinn. Það kom stór trukkur. Boltinn rann út á götu og barnið hljóp á eftir. Bílstjóri trukksins flautaði - það var of seint. Unglingsstúlka sem stóð hjá reyndi að grípa barnið - það var of seint. Kona ein reyndi að ná þeim - það var of seint. Það varð hljóðlaust högg. Barn, stúlka og kona liggja á götunni særð. Viltu hjálpa þeim?

Mamma
Það var árekstur. Litla stelpan þín var að leika sér með lífið. Dauðinn kom. Lífið rann úr litlu höndunum og litla stelpan þín hljóp á eftir. Guð reyndi að vara hana við - það var of seint. Unglingurinn í henni reyndi að grípa í barnið - það var of seint. Konan í henni reyndi að taka völdin - það var of seint. Það varð hljóðlaust högg þegar litla stelpan þín og dauðinn skullu saman. Hún er særð. Viltu hjálpa henni?