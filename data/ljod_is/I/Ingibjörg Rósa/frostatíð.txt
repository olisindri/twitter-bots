frostatíð

ísvetrardrottningin
kreppir kalt hjartað
utan um fortíð
sem hún ei vill
leysa úr læðingi

ískaldur sársaukinn
öll okkur nístir
þar sem við liggjum
í klakaböndum
og öndum alköldu

ísjökulábreiðan
rólega skríður
nær mér og hylur
vonir um þíðu
í sálu drottningar

ísilögð framtíðin
og stundin þessi
botnfrosin eilífð
til minningar um
of heitan ástareld