fölsk ást

eins og ballerína á spiladós
snerist ég í hringi
svo falleg og glitrandi,
íklædd postulínsmjúkum
silkikjól með litlum perlum
og hárið flóði niður axlirnar
ljóst og glansandi,
eldrauðar varirnar
umluktu mjallhvítt brosið
sem var alltaf frosið
en ísköld fegurðin heillaði samt
þar til spiladósin datt í gólfið
og ég lá brotin í skítnum,
þá sást að ég var hol að innan,
full af engu,
og sködduð skelin dugði ekki lengur til,
enginn elskar ekkert