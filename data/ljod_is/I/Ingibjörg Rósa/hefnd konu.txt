hefnd konu

þarna ertu kominn
aftur
landsins forni fjandi
eða minn

kemur skríðandi
yfir sjóndeildarhringinn
ennþá volgur
úr bólinu hennar

hún var víst ekki 
sú drottning
sem þú taldir hana vera
skiptir um skoðun

ég brosi breitt
því ég veit
ég hafði rétt fyrir mér
allan tímann

ég er svo miklu miklu
betri en hún
á öllum sviðum
eftir öll stóru orðin

brosi því ég hef unnið
og fengið þig aftur
án þess að vilja þig
aftur og aftur

ég get alltaf fengið þig
skríðandi til mín
ég er svo miklu meira
en hin konan

ég er sú sem þú hefðir átt
að velja fyrst
svo ég fagna þér
og þykist unna þér

um stund