frilla mín

ég sá lausnina
horfði í ginið á henni
fann lyktina af frelsinu
sem hún bauð mér
hvert sinn sem ég
handlék hníf

frelsið speglaðist 
í egginni svo lokkandi 
svo auðvelt svo blítt
og lausnin strauk mér um vangann
hvíslaði í eyra mitt
lofaði mér friði

stundum hallaði ég
höfðinu upp að henni
hvíldi svitastorkið enni mitt
á sætum vörum hennar
bara svolitla stund
með lokuð augun

hrinti henni svo frá mér
sagðist ætla að berjast
aðeins lengur enn um stund
bað hana að bíða á góðum stað
ef ég þyrfti á henni að halda
hún bíður enn

þó hef ég yfirhöndina
í bardaganum núna