Með sumar í hjarta

Hann breiðir teppið yfir tún og engi, ryksugar það með rokinu 
og bróderar á það baldursbrár og fífla. 
Tjaldar svo himninum og tyllir hælunum laust 
í mjúka jörðina 
svo sólin fer frjáls ferða sinna 
daga og nætur. 
Af alúð úðar hann vellyktandi yfir fjöll og dali og skóga 
og einmitt í þeim, 
trekkir hann upp fuglasönginn 
sem ég vakna við svo ljúft 
og sofna við svo friðsælan sumarið á enda. 

Með tánum tel ég dagana sem eftir eru af sumri og baða mig í þeim og nýt. 
ihs