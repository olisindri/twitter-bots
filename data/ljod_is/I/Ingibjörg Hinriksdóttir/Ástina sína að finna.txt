Ástina sína að finna

Þar er straumurinn mestur
og áin svo stór
og hún stendur í vatninu 
stúlkan sem fór
ástina sína að finna.

Þó þau hrópuðu á hana
og kölluðu í kór
þau fengu engu breytt
því stúlkan hún sór
ástina sína að finna.

Svo hreif hana straumurinn
sterkur og stór
hreif hana með sér
hana sem fór
ástina sína að finna.

Þeir fundu? hana neðar
svo létta á brún
og brosandi í framan 
því búin var hún
ástina sína að finna.

Og þú sérð þau á himnum
sem stjörnurnar tvær
þær lýsa upp nóttina 
því nú eru þær
búnar ástina sína að finna.