ég er ströndin

ég er ströndin
veðruð og sorfin
sem lognstilltur sjórinn
gælir við á góðviðrisdögum
létt eins og hljóðlausum 
orðum sé hvíslað
á andvökunóttum

og bíðandi myrkrið 
ber með sér hafsins
kraumandi þrá

þegar hvessir
í ólgandi ástríðuþunga
með höndunum hvítu
mér öldurnar strjúka
og ofsafullt brimið
mig dregur í freyðandi fang sitt
fyllt af ærandi von

svo ákaft sem ástþrungnum 
orðum sé hvíslað
á eldheitum nóttum