Fiðrildi (I)

ég geng um móann
fiðrildin í grasinu
fljúga upp og svífa 
sem litlir hvítir englar 
um allt

galdraverk kraftaverk
undursamleg náttúrunnar verk
færa mér boðskap
um fagran tilgang 
lífsins
fljúga og fanga mig
hjarta mitt og sál

en í augum þeirra er ég
eflaust bara
ógnarstór og hættuleg
skessa sem veður í skeytingarleysi 
um öll þeirra lönd
án nokkurs tillits til 
lífs þeirra og tilveruréttar