sænskt ævintýr

laumumst í rökkrinu
niður að svartri lygnri ánni
skiljum fötin okkar eftir
við skógarjaðarinn
á sumarhlýjum klöppunum

við hylinn situr nykurinn 
leikur tælandi á fiðlustrengi
lag um eilíft líf

syndum í svartri ánni
finnum álana strjúkast við fótleggina
- eða eru þetta fingur dauðra manna? 

klæðumst einni flík á röngunni
svo að skógardísirnar nái ekki 
að villa um fyrir okkur
á leiðinni heim
um dimman greniskóginn