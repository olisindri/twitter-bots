Ignorance is the ultimate blizz

Þú verður að segja mér satt
ég get ekki lengur
gengið um
         keðjureykjandi
         með spjót í hjartanu
         fiðring í maganum
         snöru um hálsinn
þú verður að segja mér satt
     ég vil ekki
     deyja úr lungnakrabba fyrir þrítugt
     blæða út í hjartanu
     stökkva upp í hvert sinn
            sem síminn tístir
            bjallan hringir
            draumurinn vaknar
Þú verður að segja mér satt
     ég á ekki fyrir fleiri sígarettum
     hef ekki meira blóð í hjartanu
     ekki meira þrek til að elska
Þú verður að segja mér satt
     ELSKARÐU MIG ?
eða kannski er mér bara alveg sama....