sú sem læðist

svona amatörtíkur eins og þú
eiga ekkert í mig

þú situr og segir
mér frá hefndinni
sársaukanum
sem þú ætlar að valda
hefndinni
og þú grætur

en þú veist ekki
bakvið hlustandann góða
skilningsrík augun
brosið blíða 
er ég

tík allra tíka

og ég 
ætla að dansa á ösku þinni
þegar dagar hefndarinnar koma
ég tala ekki 
ég geri
og græt aldrei

og þú munt sjá 
þegar dagar hefndarinnar koma
að þú hefðir átt að hlusta sjálf
því ofar öllu verð ég
hætt að hlusta
græt ekki
hefni
hefni
og hlæ