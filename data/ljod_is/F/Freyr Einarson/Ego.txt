Ego

Ég er ógnandi afl
Ég er beljandi skafl
Ég er allt sem þú óttast en þráir

Ég er eiginleg synd
Ég er satan ímynd
Þeir forðast Mig mennirnir smáir

Ég get allt sem Ég vil
Ég bý aðstæður til
Ég ræð oftast hverjum skal fórna

Ég orkuna hef 
Ég ýmislegt gef
en Ég kann þessu tæplega að stjórna

Að innan Ég brenn
Ég elska alla menn
Ég kela við sólina og vorið

Ég fæ engan byr 
Ég á endanum spyr
Ég get þetta vald varla borið