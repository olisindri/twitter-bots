Úr Sögu(m)óð(um) ævintýrið ákveðið

Siglir fley,
fyrir þey,
fram það stefnir sér.

Menn það ber,
sem betur fer,
beint að Íslands strönd.

Í heimi nýja,
helsi flýja,
hetjur er stýra rétt.

Frelsi vilja,
vel sem skilja,
vættir allar góðar hér.
 
Verkin frækin,
fræg skyldurækin,
framkvæmir iðin hönd.
 
Einn Arnarson,
Ingólfs von,
allt er hans niðjum létt.
 
Hefðir lög,
lítil drög,
lifum eftir öðru vér.
 
Magna ei ekka,
mikið þeir drekka
mjöð, kveða og nema lönd.
 
Háreist bú,
byggja hjú,
býr hér stétt með stétt.