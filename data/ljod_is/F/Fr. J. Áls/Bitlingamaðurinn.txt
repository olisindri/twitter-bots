Bitlingamaðurinn

Bitlingamaðurinn
	þiggur ríkisstyrki

Þarna er merkur fundur
hann verð ég að sækja
	þar má leita skækja

verð dólgur í vélinni
sef undir ræðunum
lýg svo heima að hræðunum
ég flý ekki úr skelinni

Bitlingamaðurinn
kominn er á spenann
ríf ei kjaft á meðan
gleymd er frelsis senan

Bitlingamaðurinn
	betlar fleiri styrki

Risna, 
dagpeningar,
bílastyrkur,
laun
	allt fer þetta í súginn

Bitlingamaðurinn
	bölvar þér öryrki
Bitlingamaðurinn
	þiggur svaka styrki

Þarna fer hann utan, á stóra fundinn
finnst mér betra, að senda hundinn

Bitlingamaðurinn
	betlar fleiri styrki
Bitlingamaðurinn
	er alkinn virki

Bitlingamaðurinn
kostaður af mér & þér
ei gagn af honum höfum vér

Bitlingamaðurinn
	þiggur svaka styrki

Þarna fer hann utan, á fína fundi
sá til að orðspor okkar
erlendis hrundi
á þessum fundi.
Mislitir sokkar,
mæddur eftir fyllerí
með magakveisu
í mórauðri lopapeysu.
Útlendingar
með endalausar bendingar,
þreyttan & þrútinn
þekkja kvenmanslausan hrútinn.

Bitlingamaðurinn
þiggur af þér fé

Bitlingamaðurinn
keypti sér hóru
& hóran hún minnti
		-ekki á frú Þóru

Þetta fá að vita
	þeir sem fundi sitja
Þetta fá að vita
	þeir sem fundi sitja
        og óttast hækkandi hita

Að vera Bitlingamaðurinn 
	það er ekkert spé
Því Bitlingamaðurinn
        þiggur af þér fé