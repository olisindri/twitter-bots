FrostFugl

I

Við blámann af deginum
þegar sólin byrjar að skína 
og allt verður svo bjart
að mig fer að svíða í augun
þá vilja smáatriði týnast
eins og þú sérð ekki 
fuglinn sem sækist eftir ásjónu þinni


                II

Augað þitt aflagast í frostauga 
svo pírð af birtunni að það fer ekki í rétta mynd fyrr 
en það fer að vora.
og fuglinn sem tætir ónýt reyniberin af trjánum
er pirraður yfir afskiptaleysi þinu
hann gæti viljað sá gulldrifin korn 
á glitrandi snjónum.

              III

En vitneskja þín nær ekki lengra
svo fremur eins og það sé sjálfsagt
að hann viti meira um þig 
en þú um hann 
þið eigið það eitt sameiginlegt að þola 
það ekki þegar snjórinn þyrlast svona rétt 
fyrir framan ykkur þannig þið blindist
og sjáið ekki neitt