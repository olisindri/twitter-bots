ljod.is

Davíð frá Fagraskógi
gengur Suðurgötuna
og hlær, það er morgunn.

Helgi og Jón Gunnar
eru líka vaknaðir.
Þeir hlæja.

Lilliendahl
krítar á
malbikið.

Halldór var að eignast barn
og Arnar hringir
heim frá Argentínu.

Kolbrá Þyri hannar
ljod.is-merkið
úti í góðaveðrinu.

Óttar Norðfjörð
þingar með 
köttunum í miðbænum.

Toshiki Toma
laufgast einsog
kirsuberjatré.

Hugskot
situr á bekk
og skrifar.

Jónas í skuld
fær loksins
útborgað.

Heyrði ég í ungskáldi
ræskja sig eða var þetta
einhver að opna skúffu?