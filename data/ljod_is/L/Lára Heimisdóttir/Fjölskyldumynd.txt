Fjölskyldumynd

Ferhyrndar vöfflur 
og síróp með ljóni
heitt súkkulaði 
prýddum með ensku rósinni 
hennar ömmu.

Afi úti á palli
það vantar meira lakk úr skúrnum
hann talar við fuglana
og þeir segja honum
að fela flöskurnar í bílskúrnum.

Tveir afar
einn sem heilsar með báðum höndum
og hinn sem er bara ljósmynd
sem ekki má tala um
annars verður pabbi reiður.

Mamma segir að álfarnir búi í þúfum 
og þegar hún veikist grætur hún 
yfir hvítum matardiskum 
enska rósin er langt í burtu í Kópavogi.