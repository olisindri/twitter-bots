gárur

mánaskinið
speglaðist á sléttri 
tjörninni
og ælan myndaði
gárur
manstu?

fegurðin dropaði af þér
er þú klóraðir úr mér augun
og við sungum
ó hvað við sungum
meðan draumarnir 
urðu bálkestinum
að bráð

manstu?
hvað flaskan
tæmdist fljótt
og glóran með
og við dönsuðum
við fiðluleik ljámannsins?

æ mig verkjar
í hjartað
og eilítið
í lifrina
þegar ég hugsa
til tín
því ég man

ég man
hve fallega
sálunum
blæddi
út
er skuggarnir 
tóku að styttast

manst þú?