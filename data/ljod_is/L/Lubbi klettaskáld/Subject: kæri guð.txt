Subject: kæri guð

From:   lubbi klettaskáld  
Date:   Tue, November 20, 2007 3:10 am 
To:   god@heaven.org 
Priority:   High 


kæri guð,

ég vona að ég trufli þig ekki
vil alls ekki tefja þig 
við matarborðið
eða við bænalestur.

hef bara verið að 
spá
og
spekúlera
um
hitt og
þetta.

eins og til dæmis
af hverju þú hjálpar ekki 
fólkinu
þarna í
stríðinu

er það vegna þess að
það trúir á annan guð en þig?
eða af því að það
hjálpar sér ekki
sjálft?

og af hverju deyja svona
mörg börn
í heiminum?
1 barn á mínútu 
er það ekki?
eru foreldrar þess ekki nógu 
trúuð?
eða er það bara til að jafna
töluna?

og segðu mér alveg satt,
hjálparðu í alvöru 
fólkinu í raunveruleika
-sjónvarpinu
þegar það biður þig um það?
og blessarðu í alvöru
ameríku?

hvað með önnur lönd þá?

ég veit ekki með þig
en mér finnst ósanngjarnt
ef þú blessar bara eitt land
en ekki hin...

og hvað er málið með son þinn
jesús?
er hann eitthvað á leiðinni
aftur á jörðina?
það hefur nefnilega verið
beðið eftir endurkomunni
síðan hann dó.

og já, gleymdi því næstum,
hvað hefurðu svona á móti samkynhneigðum?
elska þau eitthvað
öðruvísi?
er fólk kannski bara að 
mistúlka 
orð þín 
sem þú skrifaðir í biblíuna,
eða var það ekki 
annars þú sem skrifaðir hana?

bestu kveðjur,

þinn lubbi


----- The following addresses had permanent fatal errors -----
[god@heaven.org]
    (reason: 550 5.1.1 [god@heaven.org]... User unknown)