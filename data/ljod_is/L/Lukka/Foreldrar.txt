Foreldrar

Mamma
Mamma er konan sem orðið 
\"hvundagshetja\" var búið til um

Og pabbi; 
Pabbi er töffari sem keyrir rallý 
og gengur í stuttbuxum allan ársins hring

Svo stjúpforeldrarnir 
Snillingarnir 
sem færðu mér þriðja og fjórða vinkil heimsins
Enda hefði heimurinn verið bölvaður vesalingur
svona í tvívídd til lengdar

Fyrst varð ég til 
Úr ástinni sem færðist úr þeim í mig
svo sá ég heiminn 
frá fjórum hornum hans

nú er ég 
ég 
sem betur fer
þökk sé þeim