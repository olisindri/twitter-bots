Án titils

Ég get ekki skrifað löng ljóð 
sökum þess hvað ég er oftast tóm af tilfinningum
og þegar þær koma 
(hún er þó ofast ein og heitir víst sorg, 
ég er ekki alveg klár á hvað hún er)
gríp ég þær glóðvolgar 
og þvinga þær til að setja orð á blað
þegar ég hef skrifað nokkrar línur 
verða þær uppiskroppa
með tilfinningar eins og ég
og þá sitjum við oft báðar 
sorgin (sem ég kann samt ekki almennileg skil á) 
og ég
sorgmæddar yfir tilfinningaleysinu