Gervijólatré

Ég hef ákafa andstyggð
á þessu jólatré
það stendur þarna úr plasti

Þótt ég standi þarna,
einum metra frá
þá truflar lyktarleysið mig

Einu sinni þegar ég var lítil
komst ég í jólaskap
þegar ég fann grenilykt.

Það er búið að taka það frá mér
Þetta ógeðslega plastdrasl
stendur þarna, drekkhlaðið jólaskrauti.

Það er jólaskraut sem ætlað var lifandi trjám,
og hefur setið síðan ég man eftir mér,
á lifandi trjám.

Ef bara jólaskrautið væri ekki þarna
til þess að sefa huga minn
myndi ég kveikja í því.

En þá man ég,
að það myndi bara bráðna,
og eyðileggja gólfið.