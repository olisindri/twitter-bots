Augu

Þegar ég mætti honum
djöflinum sjálfum
þegar ég var að versla.

Þegar ég mætti honum
djöflinum sjálfum
þegar ég var að vinna.

Þegar ég mætti honum
djöflinum sjálfum
þegar ég hugsaði.

Þá horfði ég í augun á honum
en þar var ekkert nema tómið
sem yfirtók mann
og algert vonleysi
sem étur mann að innan.

Þegar ég horfði í augun á honum
djöflinum sjálfum
fann ég eymd allra.

Þegar ég horfði í augun á honum
djöflinum sjálfum
fann ég hungur heimsins.

Þegar ég horfði í augun á honum
djöflinum sjálfum
fann ég vanlíðan allra.

Þegar ég fann fyrir hörmungum heimsins
vissi ég að djöfullinn er alls staðar
þar sem hann kemst að.

Ég sá hann skína í augum fólks
augnaráð frá djöflinum sjálfum.