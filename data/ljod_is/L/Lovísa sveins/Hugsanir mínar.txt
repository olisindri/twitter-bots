Hugsanir mínar

Í dag mun ég berjast,
Berjast við mínar hugsanir,
Læt það ekki berast, hvað ég hugsa í dag
Það má ekki gerast, ekki núna.

Er enn að berjast,
Berst við hugsanir mínar,
Má ekki segja neinum hvað ég hugsa
Eða ég verð lokaður inni,
Það má ekki gerast, ekki í dag 

Ég svitna, það er ekki auðvelt,
Ég reyni, en það er ekki nóg,
Verð að gera betur, verð að segja,
Mínar hugsanir hef ég sagt þér frá

Mátt ei segja, ekki í dag
Mitt leyndarmál, mín hugsun
Hef ég sagt þér, mátt ei segja
Ekki láta loka mig inni
Vil ei rotna, útaf mínum hugsunum