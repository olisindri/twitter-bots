Vinur

Er það ekki undarlegt vinur,
að þú hvílir hér 
í garði minninganna?

Er það ekki undarlegt vinur,
að nýr dagur skuli lifna
án þess að færa mér þig aftur?

Er það ekki undarlegt vinur,
að sólarupprás hvers dags
færi mér minninguna um þig?

Er það ekki undarlegt vinur,
að hafa átt svo ljúfar stundir
sem nú varðveitast í minningabók hugans?

Er það ekki undarlegt vinur,
að þú sért ekki lengur hér
til að hugga harma mína?

Er það ekki undarlegt vinur,
að vinátta okkar verði ævinlega
geymd í hjarta mínu?

Er það ekki undarlegt vinur,
að hugsa til þess
að við munum hittast á ný?

Er það ekki undarlegt vinur?

´97