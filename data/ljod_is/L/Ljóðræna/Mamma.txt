Mamma

Ég hefði viljað lægja kvalaópin þín.
Ég hefði viljað leggja hönd á hjarta þitt
og sefa sársaukann þinn.
Ég hefði viljað taka þig í fangið, hugga
og segja þér að allt yrði gott.
Ég hefði svo mikið viljað sefa 
skelfingu þína.
En ég gat ekkert gert elsku mamma mín.
Vanmáttur minn var algjör. Vissirðu það? 
Að horfa á dauðastríð þitt nísti mig meir
en orð geta lýst.
Fyrirgefðu mér, ég sakna þín mamma.

´06