Súkkulaðikakan

Þú varst öðruvísi en allir 
sem ég þekkti
með syndandi augu úr sjónum
og óteljandi sauma á líkamanum.

Við bökuðum saman 
súkkulaðiköku
og ímynduðum okkur
að einhver ætti afmæli
settum á hana eldrautt kerti
í miðjuna
og ég fékk að blása
og óskaði 
að við myndum alltaf 
vera saman.

En nú eru fjögur ár síðan þá
það er undarlegt
hvað tíminn hefur flogið áfram
þótt kvöldin séu lengi að líða.