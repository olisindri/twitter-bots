Saman

Við liggjum í rúminu
saman í myrkrinu
glugginn er opinn 
og úti er hljótt
við kyssum og káfum
ég bít af þér eyrað
og toga í hárið
en æi, þú tárast
farðu ekki gráta
það má ekki gráta
ég segi og síðan
ég kroppa úr þér augun
og rúlla svo augunum 
niður á maga
eins og tveim litlum eggjum
sérðu mig? spyr ég 
þú brosir og svarar
- ég sé ekki neitt.


Við hlæjum og síðan
þú stendur á fætur
og syngur og syngur
svo fallega syngur
ég kasta í þig augunum
tveim litlum eggjum
svo dönsum við saman 
á meðan þú syngur
við dönsum og dönsum
í myrkrinu inni
en glugginn er opinn
og úti er hljótt.