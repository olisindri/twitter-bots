Vitið meira

Margan vitið manninn eflir,
mikið er þó til í því,
að flestum sé það fótakefli,
sem fengu meira' en nóg af því.

Í það eru æ að stíga,
á ýmsa lund það pirrar þá,
upp í vindinn ávallt míga
og enginn virðist skilja þá.

Um það gildir eins og fleira,
allt er best í hófi nú,
vera hlýtur vitið meira,
ef vit í hófi hefur þú.

Ef varla neitt af viti hefur,
vertu ekki' að sýta það,
það vart er meira' en guð þér gefur,
en gættu þess að nýta það.