Minni kvenna

Að Adam gæti allt eins verið kona.
Ýmsir leyfa sér að bulla svona.
Víst þótt margir vilji þetta meina,
ég veit það kemur hreint ekki til greina.

"Þótt hafir, Drottinn, hundinn gert og apa
og hljóti æfing meistarann að skapa,
að hoppa beint í hápunkt sköpulagsins
hefði verið strembin skipun dagsins.

Ef falleg kona fyrsti væri maður,
fjarska hefðir þú þá orðið glaður,
ó, Drottinn minn ég veit þú hefðir varla
verið að fúska við að gera karla."