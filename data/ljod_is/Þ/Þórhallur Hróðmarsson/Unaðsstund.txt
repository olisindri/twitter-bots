Unaðsstund

Hamingju- og hlýjukennd,
í hjarta finn,
Er hjartkær minning hvarflar létt
um huga minn.
Í kvöldsins værð þú komst til mín,
með kærleik þinn.

Atlot þín og ilminn af þér
ennþá finn,
ég man hve hár þitt mjúkt þá straukst
um mína kinn
og varir þínar votar fann,
við vanga minn.

Við áttum saman einnar nætur
unaðsstund,
allt of stutta, ungur sveinn
og ástblíð hrund.
Hún merlar enn í minningunni'
og mýkir lund.