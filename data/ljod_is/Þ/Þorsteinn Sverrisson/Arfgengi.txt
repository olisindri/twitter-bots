Arfgengi

einn kaldan vordag
situr vel klæddur maður 
við skrifborð á tíundu hæð 
í reykvískri glerbyggingu
með áhyggjur af minnkandi viðskiptum.

fyrir hundrað árum
stóð langafi þessa manns
í fjárhúshlöðunni 
og horfði á lítinn heystabbann
þegar norðangarrinn
hafði staðið vikum saman.

sömu áhyggjurnar
og vorkuldinn jafn.

en daginn eftir
snérist hann í suðrið
og harðindunum var lokið
- að þessu sinni.