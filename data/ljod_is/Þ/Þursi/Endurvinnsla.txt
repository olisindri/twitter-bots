Endurvinnsla

Þarna stendur þú tóm
áður varst þú full,
full af innihaldi
sem bragð var af

Það sést í gegnum þig
þar sem þú ert tóm
öllu er nú lokið fyrir þig,
þú verður sett í poka
og talin með jafningjum þínum

En fyrir þig fæst gott verð
ásamt vinum þínum og ættingjum
myndar þú góða heild
sem skilar gróða
í vasa minn

Þú ferð frítt til útlanda
þar sem þú ert unnin
brædd í klessu 
en þú færð nýtt hlutverk,
áður varstu plastflaska
sem innihélst gos
en kemur kannski til baka sem
flíspeysa?