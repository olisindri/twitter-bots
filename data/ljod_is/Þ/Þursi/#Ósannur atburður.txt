#Ósannur atburður

Keypti mér vín í ríkinu
sá þar gamlan mann
sem áður lá dauður í síkinu
og enginn yrti á hann
veit ekki hvað hann gerði
en ég vorkenndi honum
var samt vel á verði
því ég svaf hjá öllum hans konum.
Greip mér bjór og hljóp út
áður en hann sá mig
opnaði bjórinn og drakk af stút
og sá að kaupin borguðu sig
vantaði einhverja góða ró
og bjórinn kom sér því vel
drakk þá alla og það var ekki nóg
en samt breyttist bílinn í sel
ég hafði ekki reykt og ei tekið efni inn
sveif samt sæl upp í himininn.

Hitti Guð og fékk mér sígó
og bauð honum góðann daginn
sá svo Línu Langsokk með tígó
en þá fór blessaður maginn
fullur af bjór og óhollu fæði
kraumaði og gaf frá sér hljóð
ég og Lína fórum því bæði
og úr mínum hósta kom blóð.
Veltist úr hlátri og klappaði
og flaug róglega til jarðar
þar sem Bob Dylan fótum stappaði
vantaði góð orð og leitaði til Marðar
sem barði mig í hausinn með bjór
samstundis það rann af mér
var dottinn úr stuði og orðinn sljór
og ákvað að best væri að forða sér
en hvert átti ég fara og gera
því Mörður vildi mig skera.

Settist niður með kaffi á Mokka
og spáði vel í spilin
móti mér sat kona án sokka
og ljót var á henni hægri ilin
drakk bollann í einum sopa
stóð upp og klæddi mig í jakkann
við hurðina var unglingur að ropa
og hélt vel um stóra jólapakkann.
það voru víst komin jól
og allt var búið að skreyta
úti var 30 stiga hiti og sól
en því vildi ég breyta
öskraði á veðurguðina reiður
en þeir hentu hagléljum í mig
labbaði því ég heim leiður
en þar hitti ég þig
þú varst gamli maðurinn
og heima var eftir allt besti staðurinn.