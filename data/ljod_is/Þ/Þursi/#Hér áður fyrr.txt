#Hér áður fyrr

Hér áður fyrr
var lífið sko ljúft.
Það var silkimjúkt
og alls ekki hrjúft.

Hér áður fyrr
var sopinn mjög góður.
Hann gerði mér margt
og oft var ég óður.

Hér áður fyrr
var eða þótti Bubbi góður.
Þá var hver einasta
plata hans fjarsjóður.

Hér áður fyrr
var bjórinn bannaður.
Sá sem smyglaði honum
var af lögreglu skammaður.

Hér áður fyrr
var Spaugstofan fyndin.
Það er greinilegt
að uppþornuð er grínlindin.

Hér áður fyrr
var vinstri flokkur við völd.
Nú ræður Sjálfstæðsinsflokkur
og bræðralögin eru köld.

Hér áður fyrr
var ljod.is ekki til.
En nú get ég sett inn ljóð
eins mörg og ég vil.