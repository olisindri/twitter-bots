Leikskólinn

Gleði, grátur mikil læti
barnið er með sár á fæti.
Röddböndin fóstran þandi
meðan börnin léku í sandi.

Detta, hlaupa lóðinni á
öskra \"reyndu mér að ná\".
Eitt barn leikur bráð
sem ljónið hefur náð.

Leika, ímynda sér mikið
byssan er skítuga prikið.
Í garðinum er risa höll
og undir henni er tröll.

Stara, eru við lífið sátt
í feluleik kalla \"þú mátt\"
Í sandinum má finna skel
sem þau passa svo vel.

Horfa, hlaupa foreldranna til
gera deginum við þau góð skil.
Í dag lærðu börnin nýtt lag
vita að þau koma aftur næsta dag.