Myndir lífsins

Myndir sýna mér vanda líðandi stundar
líka þær sálir sem sitja niður bundnar.
Í hverju sjónarhorni sé ég það sama,
læt það pirra mig og verða mér til ama.

En leiðin frá því er að snúa sér við
en þar mætir mér allt önnur hlið.
Þar verður allt svo dimmt og napurt,
og langt frá því að vera fagurt.

Um ævina hef ég séð ótal myndir
og í þeim öllum eru mínar syndir.
Þær hafa komið úr ýmsum áttum
þar sem ég sést í sorgum en ná sáttum.

Sumar myndir sýna allt það sanna 
og uppgjöf margra ungra manna.
Næsta lífs skulu þeir allir njóta
því bestu myndina munu þeir hljóta.