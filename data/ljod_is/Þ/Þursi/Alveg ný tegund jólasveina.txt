Alveg ný tegund jólasveina

Þessir sveinar eru þrettán
og eru þeir stórir og smáir.
En nýjustu rannsóknir sína
að hver Íslendingur þá þráir.

Fyrstur kom Gemsasníkir,
þjófur mikill var sá.
Hann rændi nýjum gemsum
því alla varð hann að fá.

Annar kom Tölvugaur
sá var sko slæmur.
Hann vissi allt um tölvur
því fyrir þeim var hann næmur.

Þriðji kom svo Hvítflibbastúfur
í loftinu var ekki hár.
Hann var í viðskiptasvindlum
og í þeim var hann ótrúlega klár.

Sá fjórði var Rettusníkir
sem uppi í fjöllunum býr.
Hann er bestur að sníkja rettur
því pakkinn af þeim er svo dýr.

Fimmti kom svo Húsbréfikaupir
sem í 4 einbýlishúsum bjó.
Hann keypti sér húsbréf
og af þeim fékk hann aldrei nóg.

Sjötti kom Yfirdráttarskellir
sá kunni ekki að fara með fé.
Skellti bara á sig yfirdrætti
og beið eftir hvað myndi ske.

Sjöundi kom svo Öskubakkasleikir
á skemmtistöðum er að finna hann.
Hann var þessi sem bað um vatn
því tungan hans oft brann.

Áttundi var Skyndibitakrækir
sá var aldeilis orðinn feitur.
Það skipti hann engu máli hvort
hamborgarinn sé kaldur eða heitur

Níundi kom Bílalánstaki
sem flotta bíla varð að fá.
Lét bræður sína skrifa undir
en alltaf féllu lánin á þá.

Tíundi kom svo Raftækjasleikir
sá fékk aldeilis oft í sig stuð.
Hann var bara svo forvitinn
að sleikja tæki sem gáfu frá sér suð.

Ellefti var Internetsníkir
sem á netinu fylgdist með oss.
Einnig kynntist hann þar stúlku
sem eitt sinn gaf honum koss.

Tólfti var hann Vínþefur
sá kunni ekki að fara með vín.
Hann hefur verið fullur í sjónvarpi
bæði á stöð tvö og sýn.

Sá Þrettándi var Stúlkukrækir
sem á sko kærustu eina.
Sú átti að hafa verið fullkomin,
strákar þið vitið hvað ég meina.

Nú eru sögur þeirra taldar,
sögur karla sem læðast um húsasund dimm.
Börnin mín kæru ekki óttast
þið sjáið þá aftur árið 2005.

Þið verðið bara að vera þæg og góð
og fara snemma í ykkar ból.
En þeir segja núna við alla
gleðileg, gleðileg, gleðileg jól.