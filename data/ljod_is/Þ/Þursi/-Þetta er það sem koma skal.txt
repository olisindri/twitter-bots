-Þetta er það sem koma skal

Nú andar Austrið að sér mengun
sem enginn vill skipta sér að.
Stjórnvöld vilja sökkva landinu
því hálendið á skilið gott bað.

Uppbygging smærri byggðarlaga
er það sem verður að bjarga.
Skítt með náttúruna og dýrin
lónið mun því öllu farga.

Hagvöxtur er tískuorðið í ár
og hann verður að bæta.
Eina leið stjórnvalda til þess
er náttúru Íslands að tæta.

Hvað með komandi kynslóðir?
Ætli þær vilji búa til ál?
Er það eina svar stjórnvalda
til að lítil þorp eignist sál?

Breyta verðum við þjóðsöng okkar
vegna afleiðinga virkjanna næstu ár.
Því þá mun hið eina eilífa smáblóm
liggja á lónsbotni með sín titrandi tár.