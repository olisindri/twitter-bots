Útburður

Móðir heldur um barnið sitt
sem grætur hátt og mikið.
Hún veit það manna best
að barnið hefur hún svikið.

Leggur það varlega á jörðina
fer með fá og fögur orð.
Svo hvíslar vindurinn hljótt
að þetta sé ófagurt morð.

Gengur burt frá barninu
og grátur þess hljómar.
Gráturinn berst til fjalla
þar sem í hellum hann ómar.

Barnið liggur varnarlaust
og hjartsláttur þess stoppar.
Liggur í miðju djúps dals
og allt í kring fjallatoppar.

Sál barnsins englar sækja
og bera hana til skýja.
Þar færð barnið gott skjól
og inngöngu í veröld nýja.