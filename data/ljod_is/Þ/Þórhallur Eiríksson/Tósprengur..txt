Tósprengur.

Fer yfir kletta og klungur
 kiðlingur lipur og frár.
 Var strax utangarðs ungur,
 uppnefndur tósprengur grár.

 Hann langar í grastoppinn græna
 gríðarleg listin  hans er,
 fartálminn smálækjar læna
 lipur að björginni fer.

 Grasið er kiðlingsins kostur
 kvistur og vatnssopi með.
 Draumurinn oftastnær ostur
 orkan sem bætir hans geð.

 Stór verður hafur að hausti
 hyrndur og kominn með skegg,
 kiðurinn hugprúði hrausti
 hraundrangans klífur nú vegg.