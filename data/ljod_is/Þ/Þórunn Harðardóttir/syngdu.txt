syngdu

syngdu fyrir mig söngvana þína 
svo sefist minn ótti fljótt 
syngdu, þá mun mér í hjartanu hlýna 
og hræðsla mín hverfa skjótt. 

syngdu um fallegu fuglana þína 
sem flugu til mín svo oft 
syngdu fyrir sálina mína 
svo sjálf hún komist á loft. 

syngdu um næturnar björtu og blíðu 
hve bálhvasst rokið var reitt. 
syngdu um ástina yndisfríðu 
og hversu ég unni þér heitt. 

syngdu ástin mín, ástin mín eina 
syngdu burt tárin þín, 
sorg þinni burtu skalt beina 
svo björt verður minning mín. 

syngdu við sængina mína 
þá sátt mun ég verða við flest, 
rödd þín mun yfir mér skína 
sem ódauðleg týra. 
En í himnanna salnum dýra 
fallega, fína, 
ég ávalt mun sakna þín mest