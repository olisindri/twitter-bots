músaminni

sjö svartir svanir 
sátu á grein 
sungu um sumar 
er sólin björt skein. 
þá var ég ein. 

ský voru varla 
vindur ei neinn 
hló þá í hljóði 
heimurinn hreinn. 
þá var hann einn. 

hittumst um haustið 
hann, ég og við 
sæl þá við sungum 
sváfum hlið við hlið. 
að elskenda sið. 

alla ungana okkar 
elskuðum heitt 
urðum samt átta að kveðja 
því enginn gat breytt, 
né örlögum eytt. 

tvö nú við tórum 
tæplega þó 
saman í skafli 
af nýföllnum snjó. 
eldgömul hró. 

saman við vonum að vakna 
vont myndi hins að sakna 
hjörtun vor myndi það kvelja. 

en í garðinum grundu ofar 
heilagur guð okkur lofar 
til eilífðar dagsins að dvelja.