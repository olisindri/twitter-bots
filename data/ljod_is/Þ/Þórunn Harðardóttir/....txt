...

án þín er ég ekkert 
með þér er allt 
þú heimsins fegursti fengur. 
mín svölun í hita 
minn hiti sé kalt 
þú drottins dýrasti drengur. 

þú ert mín gleði 
þú ert mín sorg 
þú ert minn háværi hlátur. 
þú ert mín stytta 
og stoð hér í borg 
en einnig minn sárasti grátur. 

er dimmir á kvöldin 
og tekur að syrta 
þá loks hvílir sólin sig. 
ég held að bros þitt 
sé mín eina birta, 
og ég held 
að ég elski þig.