Pæling

Dagur er liðinn
kvöldið er komið
af kvíða er ég sleginn
að vakna á morgun vitlausu megin

held ég sé búinn
held ég sé dauður
og´nú er hugarins glíma
að vakna á morgun á vitlausum tíma

er einfaldar staðreyndir
lífsins byggja á
banni og boðun
og vakna á morgun með vitlausa skoðun

svo oft er að hyggja
að glaumi og gleði
er gerist í húmi
og vakna á morgun í vtlausu rúmi

því maktin er dul
í myrkrinu falin
er margt er á sveimi
og vakna á morgun í vitlausum heimi

og dolfallinn yfir
dapurleikans
dagræna kífi,
vakna á morgun í vitlausu lífi

þarsem allt vill þokast
í áttina niður
með iðunnar straumi
og vakna á morgun í vitlausum draumi

sem endalaus pæling
um endurholdgun
í alheimskoppi
og vakna á morgun í vitlausum kroppi

sem læðist aftan að
lesanda mínum
í ljóðinu blekkir
að vakna á morgun vonlausir hlekkir