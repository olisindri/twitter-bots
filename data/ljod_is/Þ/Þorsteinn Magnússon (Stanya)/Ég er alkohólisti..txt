Ég er alkohólisti.

Ég sætti mig við sjúkdóminn,
sjálfur Guð er læknirinn;
nú veit ég hvað er rétt og rangt,
reglum þarf að fylgja strangt:
Ég er alkohólisti ævilangt...

Viðurkenni vanmáttinn,
læt vilja Guðs um afganginn.
Set markið ofar eigin hag;
algáð sé mitt hjartalag:
Ég er alkohólisti í allan dag...

Lifi í dag og dey í kvöld,
Drottni fel ég öll mín völd
og líf mitt er ei lengur hik,
laust við blekking, fals og svik:
Ég er alkohólisti hvert augnablik...

Í æðruleysi auðmýktar,
með opið jákvætt hugarfar.
Gleyma aldrei stund og stað;
stefna hreinu lífi að:
Ég er alkohólisti og þakka það...