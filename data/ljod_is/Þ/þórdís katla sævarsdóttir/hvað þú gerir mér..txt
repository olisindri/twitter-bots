hvað þú gerir mér.

ligg í heitri sænginni með kaldar tær,
finn hvernig hárin rísa á bakinu og
sængin opnast.

finn heitan líkama þinn koma aftan að mér,
finn hitann sem umlykur mig.
öryggið sem kemur yfir mig.
sterku hendur þínar halda mér fast.

finn andardráttinn þinn læðast upp hálsinn á mér,
lyktin þín lætur mig hitna að innan.
þú segir mér að þú elskir mig
og heldur mér fastar, býður góða nótt.

eitt tár læðist úr auganu mínu,
og ég þakka fyrir að vera hér,
að vera elskuð af þér.

fæ verk í hjartað og andardrátturinn minn verður þungur
fæ fiðrildi í magann.
ég elska líf mitt núna.
ég er hamingjusöm,
ég elska þig.