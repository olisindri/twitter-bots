Rakarinn á ströndinni

Mig langar til að raka á þig rönd
svo rennislétta hárbeitta og fína
og nema síðan nýja vota strönd
neðantil og kalla hana mína.

Ég veit það jú að sköpum get ég skipt
en skýrlega vil taka fram og meina
að vinskap okkar verður aldrei rift
það varla eitt sinn tekur því að reyna.

Því vil ég fyrr en síðar sameinast
og sökkva mínum félaga í brunninn
hann drukknar ekki umvafinn í plast
og upp ei gefst uns sigurinn er unninn,

-en óvíst þó hvort lifi hann af munninn.