Vonlaus vakt

Á mönnunum hvílir sú mæða
að mjög þykir hlutskiptið rýrt
á vakt hinna vonlausu svæða
er vandinn að selja sig dýrt

Þar sem skorturinn tröllir og trónar
er tilveran helvíti hörð
og þjarkið vart tilgangi þjónar
meðan þiðnar ei frostbitin jörð

Já á vakt hinna vesælu skara
er veröldin döpur og dimm
á stöðuna tóm augu stara
það stirnir á andlitin grimm

Á vakt þeirra voluðu stæða
er vandi að biðja um styrk
meðan nötrandi vindarnir næða
og nóttin er mögur og myrk