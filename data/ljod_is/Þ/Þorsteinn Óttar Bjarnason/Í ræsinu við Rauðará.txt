Í ræsinu við Rauðará

Sem ég ligg hér 
andvaka
undir súð
í gömlu húsi
verður mér hugsað til þín
í ræsinu handan árinnar
hvar þú situr meðal jafningja 
og mænir slompuðum augum
upp í gluggann til mín
að sjá hvort kvikni nú ljós
eða lífsneisti

Vorkenndi ég þér?
Kannski
Fyrigaf ég þér?
Sennilega

Þú varst efnisvinur
lykillinn að földum fjársjóði
á framandi strönd
núna ertu bara 
framandi

þambandi ógeð
á Kaffi Skít
við Red River Street
og ennþá 
svo sorglega fá skref
frá Draumnum