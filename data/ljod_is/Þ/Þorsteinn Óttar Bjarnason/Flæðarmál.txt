Flæðarmál

Undir skörðum mána
skunda ég til þín
í leit að upphafi og endi
það er árátta mín
nóttin svignar undan hvítum þunganum
naktar hríslur hvísla
þú getur
þú getur ekki...

það fjarar út
það flæðir inn
kaldur straumur strýkur
blauta kinn
flóðið mér færir
hamingju
útfallið æði
örvæntingu
stjarfar tóftir
stara í leiðslu
helgistund
hljóðri tilbeiðslu
í liggjandanum
leynist lausnin mín
undir skörðum mána
skreiðist ég til þín.