Augu okkar mættust

Ég leit ekki á þig
Og fann fyrir sigurtilfinningu
þar sem ég gekk í burtu,
skref fyrir skref.

Svo sá ég þig aftur.
Þá leit ég á þig,
en ekki fyrr en þú varst kominn
næstum því framhjá mér.

Í þriðja og síðasta skiptið sá ég þig
Þú varst á fyrstu hæð.
Ég var á annari.

Þú horfðir upp, á mig
Ég horfði niður, á þig
og þegar augun okkar mættust
varð allt miklu betra.

Kannski verður rétti tíminn seinna,
en einmitt núna verð ég að lifa án þín, okkar.