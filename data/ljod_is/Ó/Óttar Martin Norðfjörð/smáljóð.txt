smáljóð

Augun í honum 
eru fölblá,
líktog tveir dauðir fiskar.

Þau stara andvana
yfir iðandi stórborgina,
sem hreyfist fram og aftur
í gráu miðdagsregninu.

Fólkið hunsar blauta dropana
og flýtir sér til síns heima.

Úr hæð mannsins minnir mannlífið
á erilsamt maurabú,
og hávaði þess er engu hærri
en hol vindhviða.

Maðurinn tekur síðasta sopann
af köldu kaffinu
og hoppar útí ímyndaða birtuna.