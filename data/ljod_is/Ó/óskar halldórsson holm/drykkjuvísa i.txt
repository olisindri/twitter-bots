drykkjuvísa i

fullur sat á skrifstofunni  og skildi ekki staf
uns skyndilega á lyklaborðið steindauður ég svaf.
yfirmaður að mér kom og átti við mig þras.
argur því að fundið hafði galtómt viskíglas!

kvöldið fyrr, á djamminu, ég fann mér draumadís
dansandi og brosmilda með romm í kók og ís.
en ástin okkar aldrei var meira\'en væmið fjas
og ekkert vekur fleiri tár en galtómt viskíglas!

ráðið mitt ég reyndi oft sjálfur þó að bæta
rugli öllu hætta og á aa fundi mæta
og æstur læknir yfir mér sinn reiðilestur las:
\"lífið býður upp á annað en tómt viskíglas!\"
	
mig sendi á vog og sagði við mig \"þú er orðinn krankur\"
en sjálfur kann ég á því lausn, er bara alltof blankur
-ef ég aðeins ynni í happadrætti das
þá alltaf ætti augsýn í stútfullt viskíglas!