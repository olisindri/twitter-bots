þessi skrýtna ást

þau dauflega féllu, þín djúpu spor
	er döpur við kvöddumst snemma í  vor.
        
	augun voru svöl þótt hjartað heitt sveið
	er svikin við héldum hvort sína leið.
        
	freðin var jörð undir fargi af snjó
	falleg skein sólgyðja á himninum þó.
        
	hlýindi og liti hver sólgeisli gaf
	og gróður tók við sér, hvar áður hann svaf 
        
	tók ég þá fyrst að finna sárt til
	er fann ég þar hvergi neinn sumaryl.
        
	í vonleysi vafraði ég stefnulaus
	þótt væri hlýtt blíðviðrið, hjarta mitt fraus	.
        
	því eftir sig skildi hún víst mikið skarð
	mín skrýtnasta ást sem þó aldrei varð.
        
	og eitthvað ég skildi eftir hjá þér 
	því aftur á ný ert þú komin hér...

	og loksins er komið langþráð haust
	mig langar að kyssa þig, fast fyrst 
        
        -svo laust.