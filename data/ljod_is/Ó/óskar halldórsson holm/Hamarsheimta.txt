Hamarsheimta

Eineygða og alvísa 
á ég völvu. 
Fregnir mér færir handan. 
Vafra um rafeinda 
vef með tölvu, 
finn ég þar frænda minn, Gandar. 

Skyggndi í skjáinn 
skein þar á margt, 
minjar frá Óðins ríki. 
Fýsir í frændans 
fagurt skart, 
silfur í Mjölnis líki. 

Hamar Þórs heimta
háls minn og ljóð. 
Völundi greiðslu má gjalda. 
Launin hér liggja, 
lét þau í sjóð. 
Hverning má borgun nú valda 
fyrir skartgripi fornalda?