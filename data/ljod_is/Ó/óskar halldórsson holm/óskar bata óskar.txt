óskar bata óskar

Höfuðverkur, heljar pína, 
	hrjáði lengi mömmu mína.
	Loksins hún til lækna gekk 
	lagðist þreytt á hvítan bekk,
	leyfði þeim í sig að rýna.
	
	Þeim reyndist ekki mikið maus  
	mæla allt í hennar haus.
	Fannst þar einhver furðuhnútur,
	-fölur, lítill bandvefskútur.
	(Frekar það en skrúfa laus!)

	Því svona stubbar standast ei
	stóð af læknum og fróða mey.
	Í burtu skal með skörpum hníf
	-sem skaðlaus bætir múttu líf-
	með skyndi þetta auma grey.
	
	Nú vita máttu með þitt mein:
	Móðir veikist aldrei ein.
	Öll við stöndum þér hjá þétt,
	þyrst að heyra góða frétt.
	Þráum að hún komi ei sein!