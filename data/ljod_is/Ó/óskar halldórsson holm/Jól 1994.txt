Jól 1994

Til þín er þessi jólakveðja   
	til þess ort að ylja og gleðja.   
	Í míns hugar smiðju samin,       
	hituð í hjarta, með penna lamin   
	fast á flatan pappírssteðja        

	Loks er liðið enn eitt árið      
	og líka hafið jólafárið.           
	Í glys og glaum og jólaæði     
	glæðist lítil von um næði.       
	En öll við þurfum stundum smá frið.

	Því megið þið alls ekki gleyma
	því að jóla andann geyma.         
	þó virðist sumra viðmót frosið     
	hvergi á ykkur bifist brosið.
	leyfið heldur hlýju að streyma.   

	Ég sendi ykkur öllum frið           
	hverjum og einum að eigin sið     
	ættingjum og öðrum vinum          
	(án þess þó að gleyma hinum).    
	Góðar gefi oss vættir grið.