Þegar...

Þegar ég vissi ekki,
drakk ég.
Þegar ég vissi,
var ég efins.
Þegar ég ákvað,
var ég sorgmædd.
Þegar ég skipti um skoðun,
var ég hamingjusöm.
Þegar ég gekk með þig,
var allt svo gott.
Þegar ég var að fæða,
vildi ég verkjalyf.
Þegar ég fékk þig í hendur mér,
Gleymdi ég öllu öðru.
Þegar þú drakkst fyrst úr brjósti mínu,
fylltist ég gleði.
Þegar þú svafst,
fylltist ég ótta.
Þegar þú stækkar,
tek ég myndir.
Þegar þú brosir,
snýst hjarta mitt í hringi.
Þegar þú knúsar,
get ég aðeins hugsað um það 
hversu mikið ég elska þig.