Upplýsingar um Reykjavík

i
Bergstaðarstrætið er lengsta gata á Íslandi,
þetta vita allir sem áhuga hafa á stórborgarmenningu.

ii
Þegar Bergstaðarstrætið var malbikað,
var fluttur inn sérstakur trukkur,
sem áður hafði verið notaður m.a.
við að reisa stíflurnar í stjórnartíð Rosvelts.

Þetta sagði mér maður sem vann að verkinu.

iii
Einu sinni kom upp sú hugmynd,
að setja upp hverfispöbb í Bergstaðastrætinu.
En karlmennirnir lögðust gegn því
konur tveggja þeirra voru eitt sinn drykkfeldar
og höfðu verið í ástandinu.