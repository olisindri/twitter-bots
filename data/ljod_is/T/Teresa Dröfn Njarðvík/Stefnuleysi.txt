Stefnuleysi

Tímarnir breytast,
tíminn eldist og
deyr svo út.

Hugsanir fæðast, 
drukkna í fæðingu. 

Samhengislausar setningar 
samsettar úr orðum 
sem ekkert þýða. 

Tilbreytingarleysið gerir út af við mig 
ég flýt gegnum ótalda daga
fulla af vonleysi 
fulla af tómum stundum. 

Ég, stefnulaus, 
hugsunarlaus,
glata sjálfri mér. 

Ég er ekki til
því ég hugsa ekki. 

Tíminn virðist aldrei líða,
það er grafið 
grafið undan tilvist minni 
ég fell 
hrapa í hyl
sem á sér engan endi

ég rata ekki heim