egg óttans

egg óttans
er gegnumlýst af sérfræðingum
en þeir geta lítið gert

egg óttast
er öruggast innan um önnur
í vernduðu umhverfi bakkans
heimsóknir eru bannaðar

egg óttans
er þess eðlis
að til að komast að rótum vandans
þarf að brjóta utan af því skurnina
og hreinsa innan úr því

en þá er of seint að bjarga því

egg óttans er brothætt
og eina leiðin til að varðveita það af viti er að sjóða það