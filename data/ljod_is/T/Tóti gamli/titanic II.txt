titanic II

erum við ekki að ganga of langt – postpost

er farið að styttast í framhaldið
þar sem leodicaprio snýr aftur 
og vaknar upp í vesturheimi 
kalinn og með koffortið á bakinu
skrönglast hann til sjávar 
og fær miða á þriðja farrými 
fyrir bæturnar 
frá amerísku tryggingastofnuninni
hann hittir fyrir katewinslet
útgrátna og ómögulega
á leið til bretlands á ný
eftir fyrri lífsreynslu
það verða fagnaðarfundir
í nýju glæsifleyi skipafélagsins
og framhaldið þekkja allir
þó þeir hafi ekki séð forverann

eða fáum við forsöguna 
þar sem leo elst upp 
í bresku atvinnuleysi
ásamt félögum 
af sömu stéttum
og dreymir um betra líf í vesturheimi
uns þeir leggja til hliðar
og neita sér 
um skemmtan alþýðunnar 
um stundarsakir
til þess eins
að upplifa ástina
í nokkra daga 
áður en drottinn og dauðinn
skipta hópnum 
á fyrsta og annað farrými
og lífs eða liðna