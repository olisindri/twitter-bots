L-iglöp

Nói var orðinn vel við aldur
og nokkuð ern
en hann átti ekkert erindi á kassabílinn.

Hann var búinn að fá sér nokkra
af koníakinu hans Atta Katta, 
og fann kassabíl strákanna
við snúrustaurana.

Þegar hann lá svo í blóði sínu
undir spýtnabrakinu
neðst í brekkunni,
búinn að brjóta gírstöngina
og eyðileggja Silver Cross
hjólin undan kassabílnum,
skynjaði hann að leikföng 
eru fyrir börn.

Hann var alltof fullur
til að stýra og tautaði 
með sjálfum sér;

Emissa demissa