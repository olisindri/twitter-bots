UNDIR HÚÐINNI

Erfiði ástar 
samfarastrit
gefðu upp sjálfið
nú um hríð
á meðan ég færi
þér heiminn 
um stundarsakir.


Í úthafsgrænum augum
hvílir andblær án orða
vélrænt tempó við
port minna vona.


Undir húðinni
við blóðugar brautir
ertist hver fruma
tekur niðri hver taug
búkurinn óháður
tíð og tíma.


Í kyrrþey nætur
þar sem orsök
lífsandans dvelur
mókir frumgerð
heimsins.


Við smávægilega
tognun í tíma
finnum við fótfestu
sem snöggvast
erum ekki framandi
í ókönnuðu landi.


Aðeins aðskild í tíma og rými
aðeins ókunn undir sól
aðeins ólík í slikju mánans.