Myllusteinn

Myllusteinn barnæskunnar
dregur mig niður í djúpið
en ég sporna við fótum

Hægt, ofurhægt og varlega
klóra ég mig upp mosagróinn
brunnvegginn

Treð tánum inn í sprungurnar
Ljóskeilan færist nær
og myllusteinninn léttist

Sólargeislarnir kitla
mig í nefið er ég klifra
yfir kantinn

Myllusteinn barnæskunnar
horfinn, gleymdur
og geymdur en aldrei grafinn