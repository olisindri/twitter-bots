Björgunarhringur óskast

Ég finn hvernig tilfinningin brýst um innra með mér 
-eins og einmana loftlaus kútur í ölduróti. 
Í mér býr nefnilega eitt lítið en magnþrungið ljóð sem neitar að líta dagsljósið.

Ég sit og hugsa stíft, læt hugann reika.
En ljóðið er týnt.
Sigli því í gegnum lífið stefnulaust 
-þar til sá dagur kemur að ég mun sjá móta fyrir því við sjóndeildarhringinn.