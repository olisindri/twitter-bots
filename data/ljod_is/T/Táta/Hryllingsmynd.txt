Hryllingsmynd

Súmmað inn á stúlku í gulum kjól
hún situr með bláu augun 
og axlasíða ljósa hárið
á brunninum.  

Hún dinglar svörtum lakkskónum
og les aftan á sjampóbrúsann
sem stóð á baðbrúninni
hún leggur hann frá sér.  

Hún teygir höndina til vinstri
en grípur í tómt
undrun leynir sér ekki á
smáfríðu andlitinu.

Hún lítur í ofboði í kringum sig
en til einskis
allur pappírinn er uppurinn
í angist sinni grípur hún 
í ljósa axlasíða hárið
og öskrar upp yfir sig.

Súmmað burt frá stúlkunni 
í gula kjólnum með bláu augun
og skelfingarsvipinn
á smáfríðu andlitinu