Á skjánum

Ég hef séð kossa,
ástaratlot, samfarir
í hinum óeðlilegustu stellingum

Ég hef séð veikindi,
börn með hvítblæði
og fólk með krabbamein

Ég hef séð hryðjuverk,
útlimi sprengda af fólki
brunarústir og stríð

Ég hef séð barsmíðar,
vopnuð rán, nauðganir
og þúsundir morða framin

Ég hef skyggnst inn í alla leyndustu afkima mannssálarinnar

En síðan sé ég kreditlistann rúlla
og ég veit að þetta er allt í plati