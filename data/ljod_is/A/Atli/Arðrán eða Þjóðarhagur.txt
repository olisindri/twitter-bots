Arðrán eða Þjóðarhagur

Aldrei ráðsmenn af metnaði mæra
meir en þingið verður að grandi.
Ríkið ekki af reynslu vill læra
ráðandi þessu ógnar standi.
Mun atvinnu gamla öryggið kæra
engum til góðs í framtíðar landi.

Þjóðin er að hluta hýrudregin
hagnaður öllum til boða stóð.
Landsbyggðin líta kynni fegin
á lausnir er áttu að blása í glóð.
Um atvinnu dalandi vona veginn
verði til framdráttar smárri þjóð.

Fiskinn þeir færðu og tóku í kvóta
foringjum einum afhent með kæti. 
Ráðsmenn í ruglinu blindir fljóta
ramakvein í engu byggðum mæti.
Samvisku verri en sægreifar hljóta
situr í þeim er kunna sér læti.

Flytur héðan öll byggðin burt 
bændur og sjómenn í suður flosna.
Þingheimur kallar veriði kjurt
kosningafylgi og flokkar trosna.
Loforðið landinu þykir þurrt
lausnin er vinna, efndir brostna.

Þeir svara og mala í tækja tól
tillaga þeirra komin í strand.
Ráðalaus stjórn um byggðir og ból
beinir nú fólkinu vestur á sand.
Lýsandi vandi þar ekki sést sól
sofandi ríki með deyjandi land.

Sægreifar kvótann fengu á fati
flestir þeir létu ekkert í té.
Hér skal hagræðingatalið í plati
hlunnfarin þjóð er stór tapar fé.
Stjórnin kvað að verði brátt bati
boðaður hagur kæmist á kné.

Stundum hjá sægreifa gerist í koti
seldur er kvóti um niðdimma nótt.
Morguninn eftir er þorpið í þroti
þorrin er vinnan engum er rótt.
Engann afla en mörg fley á floti
farin er heimild og sægreifa drótt.

Eign í einu vetfangi verðlaus
vinnan farin í annað land.
Seldur og slægður afli með haus
sendur í gámi með öðru í bland.
Þorparann  þennann fólkið kaus
þóttist hann koma málum í stand.
 
Kvóta skáldið tók athafna aura 
arður af fiski ekki hans lag.
Ei hafði til sín pantað paura
er pranga með afla og skip í dag.
Þorpin með bryggju og stífa staura
stinga í stúf við heilbrigðan hag.
  
Aflið farið sem atvinnu skóp
afkoman horfin úr bænum.
Ráðamenn aldrei hlusta á hróp
hjálpin kom unnin úr sænum.
Undir  veggjum hípnir í hóp
hampa þar loforðum vænum.

Margveldis Álver þið fáið í fjörð
fjölda margt verður að gera.
Frá borginni kemur borana hjörð
bílgöng í fjöllin og hálsana skera.
Einskis mun eign og landsins gjörð
þá ekkert skal hér um að vera.

Ykkar yrking er val á jörð
yndis njótið við launaskrið.
Mannlíf í þorpi þá marglitu hjörð
magnþrungin boðar atvinnan grið.
Spúandi eitur spannar þinn fjörð
spýan er kostur en lokar á frið.

Fólk í bænum leit í hnúana hnípið
hroðin skein af sérhverjum svip.
Engu þið tapið álverið grípið
allur fór grútur í síðasta skip
Á vöktum unnið í karlana klípið
kosturinn rífandi vinnu inngrip.

Jónar og Gunnur í boðsorðið beit
biðin á efndunum er fólkinu raun
Mörg voru augun er  lýgina leit
og laumast burtu, suður í hraun.
Í rauninni vissu og sérhver veit 
vonir og áform greiða ekki laun.