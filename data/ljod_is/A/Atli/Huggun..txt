Huggun.

Elsku pabbi ekki lengur gráta
  ekkinn báðum skapar vanda
  Andans sár mun undan láta
  engum hollt í slíku standa.
  Kærleik verður til mín máta
  minning skal ei öðrum granda.

  Elsku mamma og yndis pabbi
  ekki stunda lengri sorg.
  Þið heftið mig í hugar rabbi
  haldið mér frá okkar borg.
  Hugann reynið ég svara kvabbi
  raunir engar ég ber á torg.

  Kærleik máttu kærann sýna
  kenndir beindu að þínum syni.
  Fyrirmynd má betur brýna
  boðskap þygg frá góðum vini.
  Formæður mig konung krýna
  kærleik senda ættarhlyni.

  Lungum skarta hérna heilum
  hamingju ríkt er nýja landið.
  Allir þeir sem þjást af veilum
  þurfa að gista hvítabandið.
  Lífið völtum líkist keilum
  leggist eða á fótum standið.

  Yndis amma minn elsku afi
  Engar sorgir þurfa að vera.
  Hér leitar allt í ljúfa stafi
  Leikir nám og ábyrgð bera.
  Þó verkin fá að heiman hafi
  Hér mun vera margt að gera