Myndlistarráðunautur

Sigríður fólk í tíma tekur
tækni okkur kenna þarf.
Ritill alla skugga skekur
skapar línu kola svarf.
Kenndir sköpun verka vekur 
virkar enn sem áður hvarf.

Rissa, skissa, kríta, kola
kann að tússa þil og lita.
Blanda, mála, skanna, skola
skil á öllu þessu vita.
Af getuleysi gramir vola
getumeiri þjást af hita.

Fáein í tækni finna takt
fátt mun aðra sliga.
Kolamynd er kolafrakt
kolið grákkar striga.
Svertan gefur sýndarmakt
sver mun kolsins miga.

Ferli vinnu frekar slakt
flestir mála tjöldin. 
Apaskrekk eða apastrakt
apar máluðu spjöldin
Eftiröpun er einhæf vakt
öpun tekur völdin.

Skal nú læra skyggja mynd
skapa þrívíð kortin
Ónýttur tími algjör synd
einhæf lista sortin..
Verð ég eins og vega kind
af vímu listar  snortinn