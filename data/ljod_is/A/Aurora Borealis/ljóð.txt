ljóð

eitt sinn stóð ég í þeirri meiningu 
að ljóð væri pælingar í rímuðu formi
einskonar orðaleikur eins og hver annar rapptexti eða vísur

seinna lærði ég 
að ljóð gæti einnig svifið frjálst og óbundið
þætti þá list eins og hver annar skúlptúr eða málverk

lærði af biturri reynslu 
að ljóð höfða hver til síns markhóps
verður að fylgja þinni stefnu til að halda í hann, þig sjálfan
en dómarar og ljóðspekúlantar
listaspírurnar 
vilja alltaf það sama

hrátt kjöt

hráan 
kaldan 
raunveruleikann

passaðu þig að fegra hann ekki 

gerðu hann bara svartari

svo lesendur megi skilja boðskapinn:

öllum líður illa, 

engin von

er til 

allavega ekki listamönnum í vil
þeir eru of framandi til að vera bjartsýnir

nú veit ég 
að ljóð eru víst allir þeir stafir og orð
í hvaða formi sem er, sem ég kýs að kalla:

Ljóð 

sama hvort þau fá birtingu

aftan á mjólkurfernum
í fréttablaðinu 
eða sem ljóð dagsins

þau eru mín tjáning
mitt viðhorf til lífsins.

gott ef þetta er ekki bara..
svart raunsæis ljóð

eða hvað?
leynist smá vonarneisti..