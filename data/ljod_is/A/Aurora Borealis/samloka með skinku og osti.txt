samloka með skinku og osti

segist elska mig 
ég brosi
elska svo mikið á móti
segir svo margt

hunsar mig
þegar þér hentar
ég brosi
sprungurnar myndast

kemur ert sniðugur
ég hlæ
en fjarlægðin er nálæg
og það heyrast brestir

notar þér elsku mína
eins og tusku 
til að þurrka alla blettina þína

sprungurnar bresta 
verða að rifum
gríman brotnar

elska svo mikið
með grímuna stóru
er svo sterk
en að baki er brotin sál

segist elska mig 
ég brosi
elska svo mikið á móti

en elskar þú í raun?
eða bara þegar þér hentar?

kaupirðu nýja tusku þegar þessi verður götótt af of mikilli notkun? 

hver saumar götin? 
hver límir brot grímunnar?