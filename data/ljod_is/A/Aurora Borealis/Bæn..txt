Bæn.

Jesús ég þakka fyrir þína náð 
þótt ég syndug og hrjáð 
hafi frá þér villst og mig burtu hrakið
þá er leiðin til þín alltaf stysst og þú yfir mér hefur vakið.

Jesús ég get aldrei skilið kærleik þann
að deyja fyrir sérhvern mann. 
Ég þakka þá von sem þú gefur
og allt sem þú gert fyrir mig hefur.

Jesús ég bið þig að sýna mér 
hver þinn vilji fyrir líf mitt er.
Hjálpa mér að hlusta eftir orði þínu
og láta af öllu stolti mínu.

Jesús gef mér djörfung til að segja frá
og gef mér eftir orði þínu þrá
fylltu mig af þínum anda 
og hjálpa mér stöðug að standa.

Jesús lát mig eigi villast veginn víða
hjálpa mér heldur vilja þínum að hlýða.
Að ég megi skína fyrir þig sem stjarna skær,
haldast hrein og tær og dragast til þín nær.

Jesús hjálpa mér að lifa fyrir þig hvern dag
og gleyma heimsins striti mér í hag.
Hjálpa mér með lífi mínu að syngja þér lofsöng
og leið mig gegnum eilífðarinnar þröngu göng.