DÍS

Malbikið svart 
Titrar á hörundi þínu
Hendur mínar
Þreifa í nóttina
Strjúka yfir brjóst þín
Andardráttur þinn
Eins og hvirfibylur
Í sál minni
Leikandi létt 
Skauta ég á þig
Niður
Upp  
Til hliðar og svo aftur
Og aftur.
Talaðu inní mig
Láttu orðin skera hjarta mitt
Svo þau smjúgi inn 
Innar innar 
Innst.
Og fari aldrei.

Ég held ég sé hrifinn af þér.
Ást?
veit það ekki enn

Þú ert eins og kona sem hrærir deig
hrærir í sál minni.
hnoðar
tíminn stoppar, bíðum við 
Deigið á eftir að hefast 
Stingdu mér inn í ofninn,
fylgstu vel með
ég vil ekki láta brenna mig.