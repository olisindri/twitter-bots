Neyddur til að þegja

Ég gekk um daginn
Með vangann fullan af sorg 
Og tár eins og viskíhiminn
Fallandi niður í klofið á mér
Kjarkleysi  sem togaði í eyrun á mér
Svo þau löfðu eins og hor niður á malbikið
Hakan dróst eftir 
Eins og lítill strákur sem eltir stóra bróður
Vangefnir dagarnir líða hver af öðrum
Hver mongólítinn af öðrum og deyja 
Langt fyrir aldur fram
Draugur sem fylgir
Draugur sem sífellt eltir
Skugginn minn? 
Nei 
Það er eitthvað annað
Saltborið skrímsli með 
Hrímaðan skráp eltir mig
Sem engin sér. 
Augun glennast upp og stara á ferlíkið
Læt mig slengjast í götuna og þrái
Að vakna.
Meðan  mér blæðir út
Í aðgerðarleysinu 
Vofir skrímslið yfir mér 
Salthnullungar fylla sár mín 
Sem breytast samstundis í blóðrauða 
demanta
Ég öskra með hjartanu
Ég öskra með höfðinu
Ég öskra með fótunum
Ég öskra með höndunum 
Ég öskra eins lappirnar 
séu slitnar af mér
En ég öskra ekki með munninum.
Miljón maurar þagnarinnar skríða á mér og byggja sér bú með þagnarfrumum mínum
Engin sá neitt
Enginn heyrði neitt
Bara ég 
   og 
öll þessi 
helvítis 


  þögn