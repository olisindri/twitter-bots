Djamm útúrdúr

Dimmir dagar svartur himinn
sálinni troðið í kaf.
Skuggar gluggans reyna að teygja
anga sína út á haf.

Spegillinn hann lýgur lýgur
og logarnir teygja sig út.
Inn í hann samt þú stígur
glöð en samt niðurlút.

Spegillinn hann lýgur lýgur
Talar ei sannleikann.
Inn í hann samt þú stígur
eltir lygarann taktfastann.

En tíminn hann tapar takti 
fjarar stundum út.
Sál þína hann burtu hrakti
svo hjartað hrökk í kút.

Þú vaknar ein á víðavangi
og vofur sveima um. 
Með blóðugt hjarta í þínu fangi
og stírur í augunum.

Heim þú gengur ósofin, dofin
í draugfínu dressinu.
Kjóllinn hann er sundurrifinn
og þig verkjar í klofinu.

Láttu þér nú líða betur
og legstu upp í rúm.
ég finn að það verður kaldur vetur
og mikið um blásvart húm.