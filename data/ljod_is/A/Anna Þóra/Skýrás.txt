Skýrás

Horfi á hvítleit skýin
hanga kærulaus
á gráum himninum.

Án festingar
án öryggisnets
skítsama um það 
hvar þau eru
eða hvert  þau eru
að fara.

Safna í sig
sýnishornum
af veröldinni 
og svífa þar til
þeim sortnar 
fyrir augu.

Leka niður 
af þreytu
og sofna gegndrepa
á fjallstindum
eða hafsbotni.

Rísa svo á 
einhverjum degi
aftur upp til himna
nýfædd,
hvítklædd
og
óhrædd.