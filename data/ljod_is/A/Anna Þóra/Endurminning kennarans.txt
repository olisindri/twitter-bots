Endurminning kennarans

Ég man
tannlaus brosin
tindrandi augun
og tíumilljón spurningar.
Ég man
hlýjar barnshendur
húfuklædd höfuð
og hjartanlegan hlátur.
Ég man
barnslegu einlægnina
blikandi stoltið
og bekkjarkvöldin.
Ég man 
sex ára svipinn
sjö ára flissið
og skólatöskur í gúmmístígvélum.
Ég man
krummafót
kríuegg
og kátustu krakkana.

Ég man
að ég ætlaði 
að kenna ykkur 
svo margt.
Hvað, man ég ekki lengur.
Það eina 
sem ég man 
er það sem þið 
kennduð mér.