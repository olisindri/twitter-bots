Framtíðin?

Hafið er ósýnilegt, 
nema þeim sem ofar svífa, 
þar er það skærgrænt og virðist gufa upp 
jafnóðum og ný alda líður yfir. 
Veðrið er einskis; 
rakt en ekki vott, 
logn en fellibylur, 
sandur, sandur, sandur, 
meira að segja grjótið er upplitað 
og að mestu horfið í mold og sand.
Sólin er svo hrikalega sterk, 
en samt ekki. 
Lífshættuleg vissan tíma dagsins 
og nokkra daga ársins 
er bannað að fara 
út fyrir bústaðsins dyr. 
En svo getur veröldin orðið 
svo köld á svipstundu
og svo ótal margir hafa horfið í fellibyl frostsins 
og enn fleiri hafa horfið í sandinn 
á skuggasvæðum sólar og mána.
Einstaka planta skýtur upp kollinum, 
en hverfur á örskotsstundu 
eftir að fólk hefur barist um hana.