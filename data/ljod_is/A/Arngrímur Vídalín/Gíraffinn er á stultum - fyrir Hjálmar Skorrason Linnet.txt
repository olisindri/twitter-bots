Gíraffinn er á stultum - fyrir Hjálmar Skorrason Linnet

Kaldhæðni ævi minnar hlaut að vera 
að það yrði aftakaveður 
á aftökudaginn 

jæa 
betra er að hafa átt drauma og misst þá 
en vera andvaka fæddur 

ég held ég sé bara búinn að drepa svo mikinn tíma 
að ég sé dauður sjálfur 
býst við að aftökusveitin 
sé ósammála mér um það einsog annað 

þeir eru að drekka bjór og reykja þarna inni 
rúlla ljóðunum mínum í sígarettur 
fyrir lýrískt eftirbragð 
kannski þeir bjóði mér eina að skilnaði
 
bara orðinn svo þreyttur á 
að hafa Sjón bundinn fyrir augunum 
niðursoðna drauma á útsölu 
og gíraffa á stultum 

og helvítis rigningin maður