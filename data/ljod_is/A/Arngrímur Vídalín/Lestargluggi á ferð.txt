Lestargluggi á ferð

Horft á smækkaða mynd af heiminum útum lestarglugga á ferð einhversstaðar milli Spánar og Frakklands eða svo gæti allteins verið ef ég sæi eitthvað útum gluggann sem hreyfist aðeins ef ég hreyfi mig

Til allrar hamingju er lestarstöð á leiðarenda ef vagninn minn hefur þá ekki losnað aftanaf þarsem ég get staðið í rigningunni sem vonandi verður í frakka og reykt sígarettur svo allt sólskinsfólkið  sjái að ég er í öngum mínum

Það verður í París ef vagninn minn hefur þá ekki losnað aftanaf nema lestin sé þá ekki enn lögð af stað eftir teinunum milli Spánar og Frakklands þarsem smækkuðustu myndina af heiminum í heiminum má sjá útum lestarglugga á ferð