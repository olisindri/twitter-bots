Jesper Glad, leigubílstjóri

Jesper Glad keyrir leigubíl 
það er hann ánægður með 

Þegar Jesper Glad er ekki að keyra leigubíl 
þá og þá stundina 
situr hann gjarnan inni 
á umferðarmiðstöðinni 
og drekkur kaffi 

Þar borðar hann líka á kvöldin 
þegar hann er búinn 
að keyra leigubíl þann daginn 

Jesper Glad býr einn 

Jesper Glad hlakkar til 
að prufa nýja hreinsilöginn 
frá Vanish 
til að þrífa með æluna 
og blóðið í áklæðinu sínu 
af því að skurepulverinn 
sem hann notaði síðast 
tærði og át upp gamla áklæðið 
svo hann varð að fá sér nýtt áklæði

Stundum hugsar Jesper Glad um guð 
og hvort guð búi ekki í öllu 
meiraðsegja ælunni í áklæðinu 
áklæðinu sjálfu jafnvel 
og farþegunum 
sem ekki eru allir jafn kurteisir 
og eiga stundum til að æla 
í áklæðið 

Það var þó öðruvísi í gamla daga 
þegar fólk bar virðingu 
fyrir leigubílstjórum 

Þetta hugsar Jesper Glad um 
þegar hann situr inni á umferðarmiðstöðinni 
og drekkur kaffi og hlakkar til 
að prufa nýja hreinsilöginn 
frá Vanish 

Að það sé víst ekki allt 
sem það áður var 
að keyra leigubíl