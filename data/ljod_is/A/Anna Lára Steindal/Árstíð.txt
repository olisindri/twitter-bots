Árstíð

Eftir miðnættið læði ég fótum í stígvél og vef kroppinn í sumargræna kápu.  Það er njókalt úti og hvergi bjarmar af tungli eða stjörnu.  Bæjarbúar eru kvöldsvæfir – hvergi neinn á ferli og gluggar gapa dimmir við næturferðalangi.  Nema í blokkinni við sundlaugina.  Á þriðju hæð til hægri logar pappírslampi á borði og í skini hans miðaldra kona að lesa bréf frá manni.  Hann býr á Svalbarða þessi maður og segir að bráðum breyti um árstíð og þetta eilífa helvítis myrkur hopi.  Hann hlakki til að sjá litinn á húsunum í Longyearbænum.