Í Haukadal

Ljóskeilur á himni lýsa
lauga mitt brjál.
Undir niðri í öðru formi
ólgar bál.

Í ægikulda, annar hiti,
um mig lykur.
Magnað húm, á miðjum degi,
í margar vikur.

Afurð lands, sem um mig vefur
allt um segir.
Þytur vinds, um þöglan skóg,
er þak sitt reigir.

Hús, sem stendur, höfgum svip,         
og háðskt mig lítur.
Heldur í mig heljartökum,
hugann bítur.

Maður jarðar, mögnuð sál
sem manninn göfgar.
Í landi elda og gufueims           
með allar öfgar.          

Sá andans maður gulli girtur    
gnótt af hefur.                
Hugur hans, um aldir alda          
aldrei sefur.