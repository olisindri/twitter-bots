Sjómaðurinn

Hann er sjómaður,

Þar sem sjórinn er villtur og ær
gerir að og verkar, vinnur við 
segl og sauma.

Hann fangar gull hafsins 
daginn út  og daginn inn.

Hann er sjómaður – 
Maður sem hugsar heim 
þó að þú haldir annað.

Hugur hans er nærri
þegar hann er fjarri.

Hann hugsar um tárin í augum þér
þar sem þú bíður heima.

Hann er sjómaður,

Og kemur kannski heim 
þegar sólin er sest,
og hugar að sínum ástvinum
af meiri natni en aðrir.

Hann veit, að einn daginn 
er ekki víst
að hann komi.

Hann er sjómaður.