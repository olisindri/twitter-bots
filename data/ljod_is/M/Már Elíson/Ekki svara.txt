Ekki svara

Ef þú trúir á kraftaverk – 
ekki spyrja mig
Ef þú vilt fá einhvern með þér – 
ekki biðja mig
Ef þú vilt lifa með einhverjum – 
ekki lifa með mér
Ef þú vilt láta þig dreyma – 
ekki koma inn í drauminn minn

ég vil vera einn á sjávarströnd 
með drauma mína
Horfa á skýin í fjölbreytileika sínum
fara og koma  - eins og tíminn
flökta án fyrirheits - frjáls

Ég vil geta hlaupið frá öllu
og verið einn á eyðieyju -
svo líf þitt passar ekki við mitt.

Þegar ég spyr þig 
og bið þig koma inn 
í draumaheim minn – 

ekki svara