Hús mitt í fjörunni

og hafið og fjaran	 
börðust um athygli mína
sem og kráin í kringlunni
bauð mér andakt sína -
og ég fylltist andakt

verk mín uxu í baráttunni 
við hafið og fjöruna
og ég gladdist á 
kránni í kringlunni
þar til andaktin -
varð að engu

þegar upp var staðið
höfðu hafið og fjaran
náð athygli minni
og kráin í kringlunni
beið í andakt -
en ég fylltist ilmi
hafsins og fjörunnar -
í andakt