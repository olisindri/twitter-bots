Altea

þín þröngu sund, steinlögð, 
svo undan særir
sem sögu geymir,
og þín glaðlegu hvítkalka hús
	með gluggasillur
	hvar blómaker fögur hvíla

svartklædd kona
á stól undir vegg - í skugga
býður buenas, - 
með heimasaum í hendi,
	á meðan húsbóndinn fær sér
	síestu, á miðjum degi

undir flatt það hallar,
eitt húsið í slakkanum efra, 
eins og spyrji förumann ;
hver ert þú, 
- og hvaðan ber þig að ?

þorpið hvíta í bröttum hlíðum brosir
þótt búi yfir svörtum sögum Spánar 
þótt búi yfir svörtum sögum Spánar

Altea, fagra,
umkringd aldinökrum
hvar gullaldin vaxa, -
seg mér sögu þína, 
	meðan sólin skín
	ofan í rauðvínið mitt

	í auðmýkt minni 
	sit ég einn og hlusta
	í auðmýkt minni
	sit ég þar einn og hlusta.