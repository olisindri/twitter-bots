Við

Ef skoða vil ég sálu þína,
skima um hugans lendur,
þá fortíð mína, framtíð mína
fel ég þér í hendur.

Allt sem ekki vildir sýna,
mér eigna skalt sem stendur,
og fortíð þína, framtíð þína
fela mér í hendur.
 
Í rökkurró við ræðumst við
og reiðum á hvort annað,
þreifum saman þúsund mið,
það sem var ókannað.

Allt sem virtist óra-sýn
er nú allt í böndum,
framtíð mín, og framtíð þín
felst í okkar höndum.

  Því að við, aðeins við,
  erum við, eins og stendur.
  Því að við, aðeins við,
  veljum sjálf, okkar lendur.