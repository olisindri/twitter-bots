Mótlæti

Í brekkunni lekur regnið
hratt niður,  
í offorsi
á leið til nýrra heimkynna.

Ég fylgi með – 
fylgi straumnum
á vit nýrra ævintýra

Vindurinn og regnið
færa mig óðara
mót straumnum
og ég tekst á við hið ókunna.

Einu sinni enn.
----
Er regni og vind slotar
er tunglsljósið bjart
sem vinur að vísa mér veginn.
En oftar en ekki dregur
ský fyrir og kulið
blæs mér enn á ný
í fang.

Sólin blekkir 
vitund mína

því ég veit
að sál mín hefur
fjórar árstíðir