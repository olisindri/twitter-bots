Lífsvagninn líður hjá

Hægt hann rennur, vagninn, 
yfir lífsins græna teig -
gegnum blómskrýddan hug minn
er kveikir á minningarljósum.

Ég er einn, 
og hugsa um ástvini, 
- vinnu og víg.
Lít út um gluggann,
sé skugga, í flökti trjágreina
sem í lífsins andvara, 
eru aldrei eins.

Sé líf mitt, og vörður -
er hlóð ég af einlægni,
sem hélt að stæðu til eilífðar….
- riða og falla, 
og fyrnast í tímans ryki.