Aprílmorgunn

Vorið vaknar
og gullnir vindar gæla við nábleikt hörund mitt

Rósir rísa úr hrannarstó
og blær bærir runna sem og sálin opnast.

Allt verður bjart
og andinn svífur á
þöndum vængjum hinnar nýju vonar
sem í algleymi lá

Aprílmorgun –

Opnun alheimsins,
og lífið breytir um lit
Þar sem öll litbrigði lífsins sjást á einum degi

Og fögur fljóð springa út
úr hversdagsleikanum
og boða nýjan kraft í alheiminn

Ó þú apríl,

hvað ég vildi að þú kæmir oftar en
einu sinni á ári.