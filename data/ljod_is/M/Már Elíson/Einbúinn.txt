Einbúinn

Ég er einn og bý við vatnið.
Ég er á endastöð – eins og vatnið.

Vatnið, sem kom úr mörgum áttum,
fór sinn veg og markaði sína slóð.

Vatnið syngur – eins og ég.
okkar tónlist gengur saman.

Ég hlusta á gjálfrið á sendinni
ströndinni og heyri blak vængja fuglanna
í fjarska, - í kyrrðinni.

Fiskarnir í vatninu vita af mér 
og ég þekki þá –
Þeir eru vinir mínir.

Á kvöldin heyri ég raddir í gnauði vindsins
sem bærist um í trjánum
og veita mér vernd frá umheiminum.

Sumarmorgnarnir seiða mina þrá
og sunnanblærin hvíslar til mín ;

“Komdu með mér þangað sem þú átt heima…”

Röddin frá vatninu segir ;
“Vertu kyrr, vertu kyrr….þú valdir þinn veg”

Ég og vatnið þurfum að 
tala betur saman á morgun.