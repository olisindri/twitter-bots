Vegurinn langi

Ég er einn á ferð
í myrkri 
eftir hlykkjóttum 
löngum vegi -
 - öðruhvoru hann
upphafinn skín
sem á drottins dýrðardegi - 
en hinsvegar standa 
oft stikur strjált -
og mér alloft villa sýn.

Loks sé ég ljós við 
enda vegar -
en tók samt eftir,
fyrir löngu 
að ég hefi nú og þegar -
verið fimmtíu 
ár á minni göngu.  

Nokkrum sinnum, 
útaf hratað -
en ætíð aftur 
uppá ratað.

- En ég heppinn ! 

Og við tekur annar vegur -
Jafn ófyrirsjáanlegur.