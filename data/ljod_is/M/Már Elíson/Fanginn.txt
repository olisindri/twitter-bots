Fanginn

á vegginn hann starir
		steyptan um aldir
		stríðir hans tómlegi hugur um tímanna rás

		gjörðir hann sýtir
		hugann um brýtur
		hvað gerðist djúpt í myrkviðum sálar hans sjálfs 

		hann fótatak heyrir
		smelli í skónum
		smávon í brjósti til hans hún titrandi kemur

		von hans hún slokknar
		er fjarlægist fótmál
		í fári nú höfði í steinsteyptan vegginn hann lemur

		með ráðvilltum huga
		og raunmædda sál
		hann ráði að endingu hugstola heldur sem fanga

		mót glugga og gátt
		hann færir sitt flet
		þar finna þeir munu hans líkama hálsbrotinn hanga