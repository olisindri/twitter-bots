Ó þú dagur

Þú sniglast, þú hleypur,
þú ærir og æsir,
þú dimmir, þú birtir,
þú gleður og hirtir.
Ef einum ert góður,
þá öðrum ert slæmur,
þú æðir 
og í senn ertu kyrr.

Þú seint kemur stundum,
og aldrei þú bíður,
að endingu árdagur líður.
Þú oft vekur ugga,
og endar í skugga,
þá þakkláta gleði
þú átt til að veita þeim lúna.
Þú árvaka kætir, -- 
og anda þess bætir,
í svala þíns morguns, 
þá andvara beitir þú núna.

Í koldimmum dölum 
lands oft þú lendir,
þar líf virðist æ lítils virði.
Þá sól fer í hvarf
þá er það sem að þarf..
að komir þú, dagur. 
því birtu þú gefur,
og lífi að læðir, 
í íslenskum fjallbröttum firði.