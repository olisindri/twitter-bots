Þú varst alltaf stúlkan mín

Ó þá ljúfu, sumardaga, þá ég áður, 
átti með þér.
Þessa daga, ég vildi aftur, og þér halda, 
í faðmi mér.

Æ þegar rökkvar og húm fellur á 
þá leitar hugur til þín.
Mér finnst ég megi þig allstaðar sjá
þú varst alltaf, þú varst alltaf, stúlkan mín.
 
Þetta sumar, og sólardaga, alltaf geymi, 
í sálu mér.
Sífelld gleði, bros þitt bjarta, sérhver minning, 
er helguð þér.

Hvílík rómantík, ljúfar stundir, ást í leyni.
Nutum lífsins, skýjum bleikum á,
langar nætur, þær liðu hjá.

Svo kom haustið, sál mín brennur, síðla sumars, 
þú hvarfst frá mér.
Mér í huga, ertu ætíð, og ég aldrei, 
mun gleyma þér.

Æ þegar rökkvar og húm fellur á 
þá leitar hugur til þín.
Mér finnst ég verði þig aftur að fá
þú varst alltaf, þú varst alltaf, stúlkan mín.