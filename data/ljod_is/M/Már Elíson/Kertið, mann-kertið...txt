Kertið, mann-kertið..

Kertið stendur hnarreist, 
nýtt, fallegt, glansandi, 
hátt og myndarlegt.

Ljós logar, bjart 
og teygir sig hátt
í langan tíma.

Vaxið lekur, 
greinir sig í allar áttir
þegar það lekur niður.

Kertið logar aldrei skærar 
en þegar börnin
hópast í kringum það 
á hátíðis,-tyllidögum, og afmælum.

Kertið lækkar, 
dagar þess brátt eru taldir,
glæsileikinn dvínar.

Og kertið brennur upp, 
einmana
í óhrjálegum stjaka, 
umkomulaust.

Logi þess lækkar, 
kertið verður lítið, 
bogið skar, 
sem að lokum slokknar á.

Og reykur hins liðna 
liðast um loftið.

Endalokin eru ljós.

- - - - - - - - - 

Nýtt kerti kemur í stjakann.....