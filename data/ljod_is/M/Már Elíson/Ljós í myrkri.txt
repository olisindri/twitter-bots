Ljós í myrkri

Algert myrkur, angurskuggi 
ergir sál			
ertir huga, æsir menn 
um óttumál.			

Leiði magnast, lengist vesöld, 
loks er áð		
lokastund er öllu heilli 
ekki í bráð.

Haustgrá þoka, hræðir, skelfir, 
helst um flá		
heljargreipum, háls í taki, 
herðir á. 				               
Hærum skotinn, hniginn aldurs, 
hrapar í		
hrævarelda, horfinn annars 
heims er því.		
			
Vættum illum, vörgum myrkum, 
vá í hug, 			
vafurloga, villuljósum 
vísa á bug.                           		
Ljós í myrkri, lífvænn dagur 
lýstur á                          	
léttvænlegur, lúk upp augum, 
ljós um brá.