Breiðgata ástarinnar

Þar sem við stöndum í húminu
í flæðarmáli ástarinnar
og bíðum eftir sólarupprásinni
er hvergi lífsmark að sjá –
bara við ein.

Og augu okkar skima til sjávar
í leit að hinu óendanlega.

Því erum við að kvarta 
yfir hörmungum heims
þegar við höfum hvort annað..

Við biðjum um sönnum - 
við svörum okkar fæst ei svar.
Aðeins efinn einn fær að vaxa
því blinda okkar á sér ekki mörk.

Við höldumst í hendur 
og trúum á orð okkar sjálfra
sem haldreipi lífsins.

Við erum hætt að sjá daginn
ríma við nóttina
og það eina sem við sjáum framundan
er breiðgata ástarinnar