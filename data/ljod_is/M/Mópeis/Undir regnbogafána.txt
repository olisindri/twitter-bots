Undir regnbogafána

Í litum regnbogans
má sjá litróf mannlífsins
á sama hátt
og litróf hugans.

Litróf hugans
stýrist af eðli mannsins
en litróf mannlífsins
af eðli regnbogans.

Eðli regnbogans
er fjölbreytileiki
sem enginn fær breytt.

Eðli hugans
er margbreytileiki
sem hægt er að breyta.

Af hverju
er margbreytileika hugans
stýrt af hálfum huga
til hins verra
gegn fjölbreytileika
mannlífsins?

Eru ekki allir litir regnbogans jafnir?