Dropi

Kraftaverkalæknirinn þrammaði inn á parkettið á háhæluðum skóm númer 44. Aðeins nær Guði en við hin sem vorum á flatbotna.
Hann sneri lófunum að okkur, lyfti höndum og sagði eitthvað um að ásjóna drottins lýsti yfir okkur.

Ég fylgdist með svitadropa renna eftir líflínu vinstri lófa hans. 
Giltrandi svitaperla eins og silfurlitaður sportbíll á hraðbraut –og hugsaði hvernig það væri að vera inni í henni.
 
Hafmeyja í svitadropa.
 
Hann lauk bæninni með því að segja Amen, tók stóru bláu bókina undir hendina og þrammaði aftur inn í bakherbergið sem hann kom út úr. 
Ég sá að hann kreppti hnefann. 
Sá rúðurnar brotna í kringum líflínuna. Skýjakljúfa hrynja við hraðbrautina.