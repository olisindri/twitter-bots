Ekki snerta mig

Ekki snerta mig því að fingurnir á þér eru svo heitir. Ég er hrædd um að þeir brenni mig og þá fæ ég brunasár á húðina… ekki koma við andlitið… ekki snerta mig… þú ert með svo heita fingur.

En snertu hjartað mitt, því það brennur eins og hjartað í Jesú… út af sársaukanum og út af ástinni, út af sársaukanum sem kemur með ástinni og út af óttanum sem kemur með ástinni og út af áhættunni sem kemur með ástinni og út af rauða litnum sem rennur í gegnum hjartað með blóðinu sem rennur í gegnum hjartað litað af tilfinningunni sem kemur með eldinum sem brennir hjartað sem er fullt af ást og fullt af sársauka út af eldinum.

Hjartað þolir þessa heitu fingur, en ekki andlitið, ekki það sem þú sérð…