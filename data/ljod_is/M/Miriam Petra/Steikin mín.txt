Steikin mín

Mig hungrar,
heimurinn ranghvolfist
og ég snýst í hringi.
Ég er svöng 

en ísskápurinn er tómur.

Mig þyrstir,
veröldin sundrast,
og ég dett niður.
Ég er þurr

en vatnið kláraðist í gær.

Mig langar,
sjóndeildarhringurinn dofnar,
og ég hrasa.
Ég vil

en ég fæ það aldrei?

Svo birtir á ný, 
hungur mitt hverfur,
þorstanum er svalað
því ég fékk þig.

Þú komst eins og ljúffeng máltíð
eitt sunnudagskvöld í maí