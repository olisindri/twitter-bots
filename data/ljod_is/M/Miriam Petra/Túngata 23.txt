Túngata 23

úti situr rökkrið
og horfir inn.

ég sit við borðið og borða kóngabrauð
og drekk mjólk úr glasi, 
með sprungu sem er eins og draugur;
draugaglasið.

það er uppáhalds glasið mitt -
fyrir utan koparglösin.
mjólkin er svo köld í þeim.

úti situr rökkrið
og horfir inn.

kyrrðin, ilmurinn og hlýjan halda veislu í garðinum
sem er skreyttur öllum mögulegum blómum
og garðálfum - sem voru gjafir. 

úti situr rökkrið 
og horfir inn.

ég sit á gömlum stól,
hlusta á útvarpið
og hljóðið í klukkunni.
tikk-takk-tikk-takk
Nú verða lesnar veðurfréttir frá Veðurstofu Íslands. 
tikk-takk

úti situr rökkrið
og öfundar mig.