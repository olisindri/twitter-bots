Eitt form ástar

Það að hugsa um það,
er eitt

þá finn ég sálina
iða í skinninu.

finn ég hvernig 
hún skelfur dauflega

en það er annað

að njóta þess

tveir líkamar
áður en þeir snertast
rafmagnað andrúmsloft

titringur og há spenna

- snerting

að finna húð þína
mjúka
bera
með fingurgómunum
kossarnir brenna
varirnar mjúkar

að finna ástina í hreyfingunum

andardráttinn á hálsinum
og vita að þú ert minn

þó ekki nema á þessari stundu.


Þetta,
er eitt form ástar

- and I like it.