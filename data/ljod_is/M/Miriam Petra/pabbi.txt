pabbi

Sandurinn og sólin
ólu þig upp.
Skuggalaust hádegi
var kennari þinn.

Í landi guðanna,
lærðir þú mál þitt.
Í landi fortíðar
fannstu ást.

Í skugga musteranna
lékstu þér.
Í burtu hélstu
í von um frama.

Í burtu hélstu
í von um auð.
Örlögin báru þig
yfir úfinn sæ.

Nú ertu hér.

Kuldinn og snjórinn
tóku við þér.
Landið handan hafsins
býr í hjarta þér,

Hér fannstu auð þinn,
en í peningum fólst hann
aldrei.

Amor est vitae essentia*

og ég elska þig pabbi minn.