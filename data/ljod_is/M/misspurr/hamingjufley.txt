hamingjufley

Það versta við það 
þegar ísinn brotnaði 
undan mér 
var að komast aftur 
í ískallt 
hyldýpi veruleikans.
Þegar allt var gott 
þá gerði ég mér 
fulla grein fyrir því 
hvað ég var 
hamingjusöm, 
heppin,
hvað allt var 
fullkomið,
þakið rósarblöðum.
Þá hélt ég 
að demantar lífs míns 
væru eilífir,
gerði mér enga grein fyrir því 
að þótt ég hefði meðbyr 
sigldu samferðamenn mínir 
undir fölskum flöggum.  
Þá var hamingjan 
ást lífs míns 
en ástin 
er tvíeggjað blað 
sem endaði 
í baki mínu.