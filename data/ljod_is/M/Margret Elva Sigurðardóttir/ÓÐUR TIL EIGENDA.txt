ÓÐUR TIL EIGENDA

Með sex glyrnur stórar,
       beið ég og beið.
   Var hálfpuntað og klætt,
    margir litu mína leið.
     Hvern skyldi ég hýsa
      um ókomna tíð...?
    Þá skyndilega komu,
       skötuhjú blíð...
    Þau Þórunn og Sigurður
      með sitt hafurtask.
     Ég var enn með bleiu
  svo þau urðu að kaupa vask!
   Á meðan mamma mig prýddi
      og fegraði skarpt
   vætti pabbi mig og nærði
  svo ég fullorðnaðist hratt.
     Ef gestagangur tíður,
     verður hér inn um dyr,
   fæ ég sífellt meiri visku
  og þroskast sem aldrei fyrr!
  Hlýr er ykkar hugur og hönd,
    svo vernd mína ykkur býð
 á meðan haustregn rúðuna lemur
    Norðan-él og vetrarhríð.

    Megi tónlistin hér óma,
    fegurð og listir ljóma.
      Með fyrirfram þökk,
  verð ég ætíð ykkur til sóma!
  
       Ykkar Dalsflöt 9,

  nú hef ég öðlast mína húsasál!

       (með pínu hjálp frá
           M. Elva S.)