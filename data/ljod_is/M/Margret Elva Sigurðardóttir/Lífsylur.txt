Lífsylur

Þú liggur við vatn
og horfir til himins

Sólin skín

Grasið er grænt
og golan leikur hlýjum höndum um þig

Trén skýla þér
fyrir vindi og foki
Og fuglarnir syngja þér söng

Þú liggur innan um blóm
sem snerta þinn vanga
ásamt sínum seiðandi ilmi

Þú sérð fiðrildi
sem sest á blómin

Og þú heyrir lítinn hlátur
í æskunni sem hleypur í kring

Þú heyrir hljómfagra rödd sem segir;
hér er drykkurinn

Röddin fær svo á sig mynd
sem snertir þig og kyssir

Þú sest upp
færð þér sopa
og lítur í kring um þig

Þú leggur þína kinn
við aðra hlýja kinn

Þér yljar
innan frá sem utan

Allt er svo lifandi
og í öllu 

býr kærleikur