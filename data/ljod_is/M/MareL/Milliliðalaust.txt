Milliliðalaust

Milliliðalaus ég
er ekki til 
upplifun mín á mér er 
frá öðrum komin

Hver er þessi ég
sem upphaflega
er frá mér komin

Get ég ekki munað það 
vitað það
nokkurntíma
skilið það

Er ég kannski 
sjónhverfing alls þess
sem ég óska mér
Í samhræru 
við allt sem ég aldrei vildi finna

Hvort sem 
ég er
milliliðalaus
liðamótalaus
rænulaus 
eða bara laus við 
að vita meira um mig
en aðrir um sig

Þá líður mér bara 
ljómandi
rjómandi
dæmalaust
makalaust 
ágætlega