Linsuleysi

Undarleg örvænting
beit mig um leið og ég leit
aftast í kæliskápinn
sem frekjulega
endurspeglaði
andlit mitt
sem svo greinilega
bar líti lífs míns

Með heiminn á herðunum
nagaði ég mig í handarbakið
yfir skelfingu minni
á mínu eigin lífsmynstri

Tilfinning eins og mig vantaði
allt sem ég vissi ekki né skildi
en skildi hvorki né vissi
hvað mig vantaði

Ég leit aftur aftast í kæliskápinn 
mér hafði missést
þetta var ekki andlit mitt 

... þetta var glaðleg ostabaka