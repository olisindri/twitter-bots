Frímerki

Þær líða hjá
minningarnar
eins og áttaþúsund lítil frímerki

ég fæ hnút í magann
og spennist upp
því háfurinn minn er ekki nógu stór
til að fanga þau öll

ég gríp eitt á lofti
en missi það strax aftur
það var martröð
sem varð að veruleika

litla ljóta frímerkið

ég gríp annað
og brosi
fer heim
og fróa mér til morguns
við tilhugsunina um þig

fallega litla frímerkið