Hann

Mín veröld er umlukin draumkenndri móðu
myndir sem hljóðlega líða mér hjá
heimurinn breyttist á haustkvöldi rjóðu
huga minn allan þú fangaðir þá

Allt það þú vekur er sál mína vantar
um vornætur dreymi\' er þú dvelur hjá mér
dularfull vötn og dimmúðga skóga
djúpin ég þrái að kanna með þér

Er augu þín líta mig ólgar mitt hjarta
undurblár ljómi stafar þeim frá
en fegurst er þó brosið þitt bjarta
brast eitthvað innra er fyrst ég það sá

Hárið þitt dökka og bakið þitt breiða
heilla, ég fæ vart litið þér af
röddin svo djúp, þínar varir mig seiða
stela ég þrái\' einum kossi þar af

Mín veröld er umlukin draumkenndri móðu
myndir sem hljóðlega liðu mér hjá
um okkur og allt sem hefði\' getað orðið
engri ég náði, þú hvarfst mér frá