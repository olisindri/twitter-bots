Ljós og skuggar

Ljós og skuggar skrýða langar götur
í skjóli nætur hverfa von og trú
hungrið eftir þér er hugarfjötur
held í það eitt að bráðum kemur þú

Ljós og skuggar lýsa okkur tveimur
í ljúfum draumi mætast hvítt og svart
nú er nóttin allur okkar heimur
njótum þar til morguns verður vart

Lyftir þú mér upp í hæstu hæðir
hentist ég þar fram af eigin raun?
Hét að huga mínum aldrei næðir 
en hjarta mitt, það gaf sér þig á laun