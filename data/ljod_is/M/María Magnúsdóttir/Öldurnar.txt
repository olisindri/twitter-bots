Öldurnar

Þú stakkst af og settist í fjöruna
ætlaðir öldunum afganginn
Ískaldur sjórinn klæddi þig löðri
og fór saltri tungu um sárin
sem ekki sáust

ég hljóp á eftir þér óviss
horfði hljóð á öldurnar
sem tókst ekki að bera þig brott
heldur hvísluðu svörin
sem ekki heyrðust

Enda stóðstu upp holdvotur
og komst aftur
til að gefa mér eitt tækifæri 
og afskaplega ljóta skel