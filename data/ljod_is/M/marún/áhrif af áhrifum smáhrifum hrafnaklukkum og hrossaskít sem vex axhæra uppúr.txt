áhrif af áhrifum smáhrifum hrafnaklukkum og hrossaskít sem vex axhæra uppúr

mig langar að geta ort ljóð sem hefur þau áhrif á mig að mér líður eins og nefið á mér sé fullt af hrafnafífum og munnurinn nýyfirfarinn af tannlækni sem sagði að það væru engar skemmdir
ljóðakoddi hreinna sængurfata sem þornuðu á snúrunni hjá mömmu á sólardegi í maí þegar allir létu gabbast og héldu að það kæmi ekkert hret
svo ég geti sobbnað þegar vindur hreyfir rúm mitt úr stað og fötin passa mér ekki lengur en það er allt í lagi því á morgun eru jólin og ég ætla að éta snjó og smákökur til skiptis