Orðsending til almættisins

Send þú mér engil 
     með blessun ómælda
og send þú mér lífsneista 
     sem aldrei slokknar
og vel á minnst-
um leið máttu veita mér
ögninni lengri tíma
     hér á jörð
svo ég fái lokið leit minni
     að tilganginum
     sem virðist svo hulinn

Oft velti ég því fyrir mér
hver tilgangur þinn sé í raun
með því að veita mér þetta líf
sem þegar yfir er litið
virðist aðeins
     ómerkilegt augnablik

og napurleikinn
     sem hefur heltekið þessa jörð ?

Já, ég spyr
hvar fékkst þú þá hverfulu hugmynd
     að skapa mann ?