U.S

Þú ert falleg orðum prýdd
einnig í ásýnd.
Ég stend sjálfa mig að því að renna fingrunum 
draumkennt,
yfir 
skjáinn 
til að reyna að komast nær þér.

Því þetta taumlausa vald sem þú hefur yfir orðum
heillar mig
og hræðir í senn.

Samt les ég þig
í gegnum orðin 
og yfir í þennan heim sem þér tekst að skapa  
allt í kring um þig.

Mér finnst ég kannast við hann
kannski stundum 
í andartak.