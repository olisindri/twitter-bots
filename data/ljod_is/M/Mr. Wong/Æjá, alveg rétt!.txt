Æjá, alveg rétt!

Kölski fékk sér eldrauður 
smók af logandi sígarettu.

Hann hóstaði skelfilega,
eins og honum einum er lagið.

Halinn kipptist til;
lamdi óvart ræfil
(en öllum var sama)

og blótaði tóbakinu.

Öskraði hátt:

HELVÍTIS DJÖFULL!!!

Lamdi öskuillur í heitt borð
af miklum krafti með hnefanum.

Borðið brotnaði ekki.

Í sömu andrá áttaði Kölski sig;
fattaði hver hann var
í raun og veru

og hló svo hátt í brennheitu helvíti
að jörðin skalf og nötraði.