Ljósastaurinn

Ljósastaurinn stendur hnarreistur
og vakir, 
með ljósi sínu, 
yfir fólkinu. 

Starir á það; 
fylgist með hverju fótmál,
jafnvel handapati.

Já, hann lýsir því gráan veginn,
það er honum þakklátt. 
Eða flestir hverjir.

Hnarreisti ljósastaurinn 
sér glitta í aðra ljósastaura
og veit að þeir standa í röðum,
hnarreistir, líkt og hann, og glaðvakandi
allar nætur.

En þeir líta aldrei til hans,
hvað þá heilsa eða spjalla.

Nei, 

þeir,
hinir hnarreistu ljósastaurarnir
þessir sem taka við honum;
lýsa upp gönguferðir fólksins,

taka starfi sínu alltof alvarlega.