Min ven Sven #2

Göran Person er ekki eins og hann á að sér að vera.

Hann er hryggur.

Þögull sem glataður steinn, 
grafinn undir sand á svörtum sjávarbotni,

hamingja þeirra beggja skín álíka bjart frá þeim.

Andlitið lafir niðurlút, 
húðin heldur dauðataki í allt hún getur,
lafhrætt.

Eiginkona Svíans hefur undanfarna daga 
haft töluverðar áhyggjur af því.
En áhyggjur hennar hafa ekki hjálpað til.

Hvorki henni né honum. 
Skiljanlega, svo sem.

Þær fengu aldrei vængi,
líf fyrir utan hennar eign skel.

Þær

flugu aldrei í gegnum raddböndin,
eftir langa dvöl í þögulli púpu,

sem kemur henni ekkert á óvart.

Þau sitja s.s. saman og þegja
við voldugt borð, sem rímar við dapurleikann,
án þess að neinn átti sig á því.

Person, sem er nýkominn heim frá Bandaríkjunum,
óskar þess heitt og innilega að hinn vinsæli forseti
Barack Hussein Obama,
væri samnorrænni 

- þó það væri ekki nema í einn  dag - 

(fyrst hann tengist svo mörgum öðrum menningarheimum)
og bæri nafnið Sven Barack Obama.

Göran Person muldrar

Að geta sagt:

Min ven Sven, 
um leiðtogann ástæla,
við eiginkonuna
og brosa blítt til hennar.