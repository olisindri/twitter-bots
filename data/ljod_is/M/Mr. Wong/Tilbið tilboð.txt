Tilbið tilboð

Tilbið ekki fallegt morgunsár,
líkt og skáldum sæmir,
enda þarf ég ekki nýtt upphaf,
ég meira svona að leita að hádegi tilveru minnar.

Engu að síður,
var ég að ráfa um borgina að morgni
með báðar lappir stilltar á brölt
 - hossaðist talsvert - 

í bleikri birtu sem strauk augu mín blíðlega,
líkt og nýbökuð og þreytt móðir.

En líkt og þægar þjóðir þurfa sorphirðu reglulega,
andaði ég óhjákvæmilega! 

að mér rjúkandi reyk, 
sem konan sem gekk öskuvond á undan mér,
blés út í bleikt loftið og rummmmskaði djúpt
líkt og gamli strætóinn sem hún var.

Ég greip andann með lofti! 

Sleppti honum lausum, hristi hausinn

og lagði fram tilboð 
í einstaklega ljúft morgunsár.

Það er svona: 
Næs tú hef.