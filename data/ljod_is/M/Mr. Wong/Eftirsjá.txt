Eftirsjá

Eftirsjáin er hafið,
með flóð og fjöru.

Lifir sjálfstæðu lífi
með eigin lífríki,
sérkennilegum fuglum
og tungumál
sem fáir hafa ráðið.

Eftirsjáin flæðir yfir 
í hefndarhug og 
ræðst að sálinni
af fullum þunga 
og harðri seltu.

Sálin engist um
og baðar höndum, fótum
og reynir allt 
hvað hún getur 
að ná til sólar,
anda, sleppa.

Eftirsjáin sér að sér
um stundarsakir. 

Fjarar út.

Talar við tunglið, 
sem svarar engu.