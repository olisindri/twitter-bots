Eins & sést

Fjörgamall maður 
 - lítt fjörlegur að sjá
situr á þungum steini 
í svartri fjöru að hausti til.

Sjórinn flæðir fram og til baka,

í takt við þungan, 
áhyggjufullan og reykfylltan,
andardráttinn.

Vindurinn, sú skapbráða skepna, 
blæs vinalega í fangið á honum,
sí og æ í sömu átt,
þvert á ferðir sjávar.

Sá fjörgamli ímyndar sér sjávarniðinn, 
heyrir hann ekki,

engu að síður 
eru eyrun með stærra móti.