Faðmlag ljóðsins

Ljóðið kom og faðmaði mig innilega,
stakk svo hönd sinni í sál mína
krukkaði þar til það greip 
það sem ég vildi sagt hafa 
og málaði með rauðum stöfum 
óvarfærnislega á gulan striga,

stóð svo á stól og hrópaði og 
kallaði líkt og sirkusstjóri 
að hér væri að finna 
stafi, orð, setnignar, 
jafnvel málsgreinar, 
hugsanir og sögur

sem lengi höfðu verið faldar 
í djúpum helli en að 
ævintýramenn hefðu fundið 
og sett til sýnis.