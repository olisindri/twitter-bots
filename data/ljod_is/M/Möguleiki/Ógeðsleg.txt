Ógeðsleg

Einhvern daginn langar mig að fara í gufubað,
og vera þar í langan tíma.
Bara til að finna lyktina af sjálfri mér þegar eg kem út.

Mig langar líka til að prófa að raka hárið á höfðinu af,
og leyfa líkamshárunum að vaxa í einhvern tíma.
Fara svo nakin á strönd þar sem nekt er bönnuð,
sjá sólina glampa í skallanum,
og flétta svo hárin á loðnum leggjunum.

Mér myndi einnig finnast gaman
ad velta mér uppúr drullunni hjá svínunum.
Fara svo í partýdressið,
bruna á diskótek og nudda mér upp að einhverjum drengstaulanum,
og sjá svipinn á honum, og að sjá hann kúgast.

En annað sem væri líka skemmtilegt,
væri að pissa í könnu,
hita það, 
og bjóða einhverjum leiðinlegum í te.

En toppurinn á þessu öllu er líka að fara í fínt matarboð,
borða með vitlausum hnífapörum,
sötra súpuna, ropa og prumpa,
hlæja svo ógurlega að eigin fyndni.
Vera svo dónaleg 
að á endanum myndi allar fínu kellingarnar
fussa, sveija, leggja nafn guðs við hégóma,
og yfirgefa matarboðið hneykslaðar á svip.
Þá myndi ég hella hvítvíni í glös,
bæta við vænum skammti af laxerolíu,
og senda þeim það sem vott um iðrun.