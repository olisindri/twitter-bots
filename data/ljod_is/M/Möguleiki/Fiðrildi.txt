Fiðrildi

Lifa fiðrildi ekki bara í einn dag ?
Allavega notaði ég það sem afsökun þegar ég veiddi þig.

En þú flýgur þó ennþá um í krukkunni,
sem ég, svo illgjörn, setti þig í.

Rauðu vængirnir hamast og hamast,
en þú kemst ekkert.

Ég, vonda mannveran, hrifsaði þig úr blóma lífsins,
tróð þér i krukku og faldi fegurð þina fyrir heiminum.

Þú öskrar svo hljótt;
hleyptu mér út.

Ég vildi óska ad þú værir verðugur andstæðingur minn, líkamlega.
Þá gætum við bara slegist, og annað hvort okkar myndi vinna.

En í staðinn beitir þú fegurð þinni og heillar mig uppúr skónum.
Ég hef ekkert sem jafnast á við það.

Ég á ekkert til að berjast gegn þér. 
Þú blakar vængjunum framan í mig, og samviskan nagar mig að innan.

Gjörðu svo vel, fljúgðu út um gluggann og vertu frjáls.
Fyrirgefðu.