Ljósageislar

Svo margar hendur um vanga mér strjúka
ljósageislar læðast hér inn
kitla mitt hörund og kinnina mjúka
knúsast þau inní mitt skinn.

Ekkert er betra í heiminum hér
en eiga svo margar hendur
Fullkomnar, frjálsar strjúka þær mér
fagrar sem lífsins strendur

Barnahugar og bjartir draumar
bera þær traust til mín
Þau fræ sem ég sáði, framandi straumar
sjá þau að framtíð er sín.

Brosin björtu, á mig skal trúa
byggja sín framtíðar lönd.
En styrkum grunni að þarf að hlúa
ef standa skal framtíðar strönd.