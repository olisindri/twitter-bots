Kennaraverkfall 2004

Ég er bara átt\'ára, í verkfalli ég er
Klukkan 10 á kvöldin í rúmið drösla mér
Enginn tekur eftir því hve seint á fætur fer
Því mamma og pabbi 
er\'í vinnunni hjá sér.

Núðlusúp´í hádeginu og pizza oft á kvöldin.
Barnapían segir mér að fara inn til mín
Núðlusúp´í hádeginu og pizza oft á kvöldin.
Mamma er svo stressuð, hún ætt´að gæta sín.

Í sjö heilar vikur ég læri ekki neitt
kennarinn hann sagði mér þetta væri ekki neitt
Allir kæmu ánægðir í skólann aftur fljótt
en ég er ekki viss, því að þett´er frekar ljótt.

En þegar ég verð þrítugur og rifja upp það fer.
Þegar ég var í verkfalli og gerði margt af mér.
Það gerði mig að manni, því allt ég mátti þá.
Og lærði eitt og annað sem ei tíðkast okkur hjá.

Núðlusúp´í hádeginu og núðlusúp´á kvöldin.
Það var frekar einhæft, ég læra skyldi hér
Það endaði með því að ég tók af þeim öll völdin,
Því núðlusúpa er ekkert sérstök alveg ein og sér