Lokuð sál

Ég vil ekki kvarta og ég vil ekki kveina
Fólk vill ekki horfa upp á mig veina
En augun og svipur minn engu leyna
Sársaukinn skín, það er það sem ég meina

Ég vil ekki hitta aðra unga sveina
Það kemur bara hreinlega ekki til greina
Þó margir samt vilji við mig reyna
þá verð ég oftast alveg eins og kleina

Stundum þeir heilla mig, yngismeyna
En hrifningu ávallt mér tekst að leyna
Því hvað veit ég, hafa þeir samvisku hreina?
Sumir hafa nefnilega ekki neina.