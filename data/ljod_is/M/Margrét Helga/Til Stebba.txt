Til Stebba

Ég stari inn í sortann og söknuð ég finn
Klökk þig ég kveð, kæri vinur minn
Líf mitt hefur þú blómgað og bætt
Skapandi hugsun í huga minn fætt

Það varst þú sem mig hvattir til dáða
Og til þín ég ávallt gat leitað ráða
Og oftast var ekki langt í brosið
Ljúfari vin gæti ég ekki kosið

Bros þitt og hlátur gladdi mitt hjarta
Og minnti mig á komandi framtíð bjarta
Þó lögin okkar hljómi ekki lengur
Eru minningarnar dýrmætur fengur

Í hjarta mínu þig ávallt geymi
og veit að ég sé þig í öðrum heimi
En þangað til ég úr heiminum fer
skal ég lifa eins og þú kenndir mér