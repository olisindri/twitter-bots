Framtíðin

Framtíðin er misbrigðul kona
og stundum þegar við horfumst í augu
myndast kvíðahnútur
í iðrum sálar minnar
hnútur sem er illa leysanlegur
vegna óvæginna mynda sem ég 
sé í augum hennar

Áður fyrr voru myndirnar bjartar og saklausar
foreldrahlutverkið breytir myndunum
gerir þær flóknari, alvarlegri og dauðlegar
þægilegast væri að loka augunum
og forðast konuna
en óumbeðin ábyrgðarkennd neyðir mann
til að galopna augun