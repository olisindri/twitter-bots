Ráðvilltur

Þú saknar ekki þess
sem þú hefur ekki kynnst
það sem þú þekkir ekki
getur ekki sært þig
þú tekur alltaf fyrst eftir því 
sem þú átt ekki en samt
er það aðeins það sem þú hefur
sem getur gert þig hamingjusaman
þú hatar ef til vill það
sem þú áttir en misstir
en elskar það sem er ekki
en gæti orðið
þú óskar þess að vera annarsstaðar
því þú nýtur ekki augnabliksins
og ef þú verður ástfanginn 
þá er það af manneskju 
sem hefur til að bera allt það
sem þú óskar sjálfum þér til handa
því þú ert og verður egóisti
sem siglir fleyi sínu
á öldum óöryggis,
nýtur byrs sjálfsánægjunnar
og kompás þinn er álit annarra