Sonur

ef ég gæti lifað á ný
löngu horfnar stundir
ef ég gæti ferðast tilbaka
ég gæti séð bros þín
og geymt þau í hjarta mér
ásamt prakkarastrikunum þínum

ef ég gæti breytt
því sem Tíminn 
hefur innsiglað
ég gæti margfaldað
minningarnar
um þig og mig

og ef ég gæti safnað saman
tárunum sem féllu
hvert sinn er þú fórst
ég gæti fyllt heila sundlaug
fyrir þig til að leika í

en ég get ekki
breytt því sem ég gerði 
og gerði ekki
þess vegna verðum við, elsku vinur
að fara vel með daginn í dag