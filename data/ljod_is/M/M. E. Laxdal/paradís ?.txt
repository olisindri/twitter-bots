paradís ?

Þú komst inn í líf mitt 
                       sem ljúfur leiði,
laugst að mér, lamdir og reittir 
                              til reiði,
að endingu hjarta mitt lagðir í eyði,
því of seint mér skildist hvað hér var
                                á seyði,

- ást okkar óx ei af sama meiði



Í  upphafi vildi  alla veröld  þér gefa,
þú varst  ástin mín eina og ég var
                                þín Eva,
uns  kvöld  eitt  þú  kvaddir með 
                         krepptum hnefa,
ég sorgina og sársaukann reyndi að sefa,

- en verund mín fylltist af ótta og efa



Hvað var það sem gerði okkar sambúð að                                   víti ?
Kannski hún hófst í of miklum flýti,
já furðuleg voru'okkar síðustu býti,
full heiftar og reiði og óþverratríti,

- þú hlýtur að skilja'að mig frá þér nú slíti



Of lengi ég bjó við háð orðanna þinna,
og senn varð mín lund hrafnsvört sem                                      tinna,
uns upp hófst mín raust "þessu verður að                                  linna",
og ég lagði af stað til að leita og                                        finna,

- kjarkinn og trúna'í höll draumanna     minna