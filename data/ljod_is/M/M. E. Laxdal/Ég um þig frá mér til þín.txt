Ég um þig frá mér til þín

- ( It all comes down to you ) -

Ég reyndi að týna minningunni um þig 
í kossum ókunnugra
Reyndi að kæfa söknuðinn í ótal samförum
En stundum sá ég blik þitt í augum einhverra annarra 
Og  hélt áfram að falla fyrir aðdáun þeirra
- lét  sem hún væri  þín
En ég glataði henni fyrir löngu

Á meðan þú hélst að þú værir mér gleymdur 
Var ég vindurinn í hári þínu
Ég var súrefnið í lungum þínum
Ég var munnvatnið í kossum ástkvenna þinna
Hjartslátturinn í sveittu brjósti þínu á hátindi fullnægingar þinnar

Og þegar ég hverf inn í einveru mína
Þá hverf ég inn í þig
Því hvernig ætti það annars að vera
Í veröld þar sem ég elska aðeins þig

Öll síðari sambönd mín
tilraun til að vinna þig á ný