Sumarveisla fyrir fimm

Horfi á bleikt, glitrandi ský svamla letilega í suðurátt.
Heyri í árniðinum sem slípar þúsund ára gamalt grjót.
Strýk fingrunum yfir puntstráin sem dansa yfirvegað í golunni.
Bragða á sætum blöðum blóðbergsins.
Anda að mér ferskri angan lambagrass og ljónsloppu.

Svona er hún, íslenska sumarnóttin;
Sannkölluð veisla fyrir skilningarvitin.