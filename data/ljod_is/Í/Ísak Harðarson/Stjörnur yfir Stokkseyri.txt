Stjörnur yfir Stokkseyri

Tunglið veður í skýjum
upp að hnjám
til að verma á sér tærnar

og þorpið sefur
í faðmi einhvers
sem það þekkir ekki.

Hátt yfir lágum þökum og símastaurum
blikandi ljós
í rofum skýjanna.

Stjörnur yfir Stokkseyri:
augu englanna,
náð yfir mönnunum.

Allt er ákveðið
allt löngu ákveðið
- einnig þessi nótt.

Og þorpið sefur vært
í hlýjum faðmi hans
sem það þekkir ekki.