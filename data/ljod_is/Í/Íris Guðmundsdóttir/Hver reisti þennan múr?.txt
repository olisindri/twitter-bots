Hver reisti þennan múr?

Hver reisti þennan múr
þennan ósýnilega hljóðmúr?

Við stöndum hlið við hlið
þú heyrir ekki hjartsláttinn
hjartað kalla

hver reisti þennan vegg
þennan kalda, brothætta vegg?

Við horfum í gegnum hann
þú sérð mig ekki
finnur ekki hitann
frá líkama mínum

skimum eftir glerinu
svo brothætt

finnum kulda þess
hörfum

göngum varlega framhjá

hver reisti þennan múr, þennan vegg?
hver gaf leyfi, hver fyrirskipaði það?

Ég er viss um að það var ekki ég