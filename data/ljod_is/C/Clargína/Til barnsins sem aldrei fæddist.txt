Til barnsins sem aldrei fæddist

Inní hjartanu á mér,
geymi ég nafnið þitt,
sem ei verður gefið í skírn.

Því þá sorg sem ég ber,
fyrir þér, elsku barn,
vil ég eigi finna aftur til.

Sá sársauki er,
einna verstur í mér,
vegna örlaga þinna þá nótt.

Er líkami hafnaði þér,
sem að tilheyrir mér,
grét ég sárast af öllum stundum.

Ef að værir þú hér,
værir þú mér,
eina lán mitt í lífinu nú.

Því að faðir þinn, 
sá, sem deyddi þig einnig,
skemmir líf annarra í dag.

Það að losna við hann,
þó að sárast var þá,
gleður mig meir, hvern einasta dag.

Ef ætti þig nú,
augasteinn minn værir,
svo langt í frá ástarsnautt.

Við myndum leika okkur saman,
bara þú og ég,
ein, horfin sársauka frá.

En mig tekur það sárt,
að tilkynna þér,
að þú verðir aldrei til.

Því eitthvað innra með mér,
býður eigi upp á slíkt,
á því mun ég ei gera skil.