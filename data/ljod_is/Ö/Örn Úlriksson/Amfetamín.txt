Amfetamín

Aftanroði, röðuls skin á sjávarfleti.
Djöfulinn og ég við styðjum leti
Ég ligg og sé hann í huga mér þar sem ég er í mínu fleti.

Drýslar á mér nærast
Dauðinn nær er að færast
Allt farið sem mér áður var kærast

Seint ætla ég að læra
Samviskan farin að láta á sér kræla
Fíknina ég verð að næra

Amfetamín
Ljúfa ramma ástin mín
Ég loka augum mínum og sé kílóa sín.

En nú ertu farin, ekki lengur hér
Og enginn mína þrungnu sorg sér
Einn og þungur ég götur fer.

Amfetamín
Ljúfa elskan mín
Í hyllingum ég sá öll kílóin fín

Þau hurfu upp í skýin
og ljós varð öll lygin
og nú reyni ég að forðast dýin

og reka frá mér djöfulinn
fara ekki í fangelsi aftur inn
og segja við Guð: Að eilífu þinn.

Hætta styðja léti
rífa mig upp úr mínu fleti
ég held að ég „strákurinn“ það geti.