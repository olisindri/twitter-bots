Alltaf allsstaðar aftur og aftur

Ást okkar er allsstaðar hér:

kaffibolli á hvolfi á ofni
snjáður spilastokkur
kámug kristalkúla:

allsstaðar komum við við sögu
aftur og aftur höfum við elskast
og munum gera það aftur og aftur
um ókomna tíð
í eftirlífum og eftirlífum þeirra.

Í þessu lífi vil ég styðja þig
á meðan þú styður mig

gleðja þig meðan þú gleður mig

frelsa þig undan mér, frjáls undan þér.

Við erum ekki eitt
við erum tvennt,

en við ferðumst áfram sama veginn.