Að eilífu eilífi

lítil stúlka - lömuð neðan höfuðróta - getur sig hvergi hreyft 
blind - mállaus - en getur samt heyrt hvað þau segja 
hvernig þau hæðast að henni - hlæja í skjóli heimsku 
hún grætur þöglum tárum - snöktir þögul æ í myrkri 
og ekkasogin kafna í líflausum líkamanum... 

haldið á lífi - sem sýningargripur - tilfinningalaus og sætur 
situr alein á heimili þar sem ofbeldi og harðræði ríkja 
faðirinn drykkjuhrútur - móðirin bæld og barin 
systkinin brosmild - en á líkömum litlum marin 
fyrirbærið í horninu vekur hjá þeim hlátur... 

hendur lamaðar - hún mun aldrei skrifa ljóð um sínar sorgir 
fætur látnir - hún getur aldrei losað sig - og hlaupist brott 
búkur dofinn - hún skynjar aldrei hlýju 
varir þögular - hún getur aldrei öskrað 
augu lokuð - og hún sér aldrei fegurð... 

en hjartað mun engjast og hristast... 

... 

hún er voodoodúkkunálapúði fjandans örlaganorna 
hjartað troðið af stikum - sorgarblóðið nær aldrei að þorna 
hún hugsar um allt - sem hún hefði getað skrifað 
hún sér eftir öllu því - sem hún hefði getað lifað 
í eilífu eilífi - er sem hún svífi í skuggum dimmum 
þar sem myrkrið hvílir - og hún berst í heljarrimmum... 

við ímyndaða djöfla - sínar sköpuðu hugsanir 
horfir aftur til svartholsins - það eina sem hún man 
það eina sem hún sér 
og það eina sem er hér... 

... 

hjartað engist og hristist... 
en líkaminn situr æ kyrr... 
í horninu þar sem hún hvílir... 
fangi... 
í búri... 
sálin... 
í búri... 

hjartað engist og hristist... 
en engin er leiðin út... 

lömuð föst - en hjartað heldur brott 
úr líkama hennar 
og stefnir þangað 
þar sem lífið er gott 

í draumunum 
þar sem allt annað er gott...