Trúarinnar niðurbrot

...ef stálið sterkt í sýrubaði minnkar og upp tærist 
og jarðarkringluhlunkurinn á ógnarhraða færist 
dýrin sem að urðu til þau anda enn og dafna 
í dýpi heitu allar syndir óviljugar hafna 
hvar er þá þessi guð okkar - sem öllu þessu stjórnar 
...þegar meinlætissál í hefndarhug - saklausum börnum fórnar?... 

...hvert snýr minn hugur til - ef þessu ég ei trúi? 
og horfi upp á dauðasorg - í lífveranna búi? 
hverf frá kristni? afneita guði? á mig sjálfan treysti 
...í trúleysið ég færði mig - sem úr fjötrunum mig leysti... 

...í blíðu og stríðu anganrósir hugga hvers manns huga 
horfir hver þar maður til - ef dópið vill ei duga 
í náttúrukjöltu finn ég frið - ef þarf ég á að halda 
...því funheitur ég dvel þar æ og forðast heiminn kalda... 

...ég þarf ei bænir - orðagljáfur - til að ósk mín rætist 
í fjallasölum sál mín aum - lifnar við og kætist 
loftið ferska og lækir tærir - anda lífi í hjörtu 
...ligg ég heitur á kaldri grundu - í næturskini björtu... 

...hér ligg ég heitur - fjarri veröld 
...í næturskini björtu 
...ef tilveran er dimm og köld 
...blæs náttúran lífi í hjörtu...