Fullir strákar keyra betur

Eftir langdregna nótt þá er setið var að vínum 
kom dögunin fljótt sem einn geisli gegnum ský 
móðan fyrir augum mér hvarf mér brátt sýnum 
og fætur mínir verkuðu sem ógnarstórt blý... 

Ég nennti ekki að ganga - þá leiðina heim 
skotraði mér inn í bílinn og kveikti á 
ég hlustaði ekki á vælið í öllum þeim 
því svífandi gatan var það eina sem ég sá... 

Ég keyrði svo hægt og rólega af stað 
og passaði að lookið mitt væri svalt 
bakkaði út um eitt örmjótt ljótt hlað 
stýrið rann ljúft í höndum mér kalt... 

Ég veifaði flottur á sportbíl og keyrði 
en áfengið fór brátt að rugla mig smá 
brosti breitt er ég öskrin öll heyrði 
svo hvarf það glott úr feisi mér frá... 

Ég hafði bakkað á fjandans vegrið 
og nú heyrði ég hláturinn hljóma 
kúlið var farið og skömmin tekin við 
og ég bölvaði haus mínum tóma... 

Ég steig út úr kagganum og hvarf á braut 
ég hafði eyðilagt flotta bílinn minn 
um skóreimar á göngunni ég niður hnaut 
og heyrði hláturinn í síðasta sinn...