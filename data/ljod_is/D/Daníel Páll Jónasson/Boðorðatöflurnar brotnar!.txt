Boðorðatöflurnar brotnar!

vil ekki vera sem ástlaus rakki 
einmana sál á eilífu flakki 
þegar heimurinn krefst annars af mér. 
samkvæmt öllum reglum: \"ekki enda einn!\" 
vegur þinn út lífið - þarf að vera beinn 
og spilaðu vel úr því - sem örlítið er. 

... 

ekki naga neglur - ekki keyra of hratt 
ekki borða matinn þinn með höndunum einum 
ekki ljúga neinu - segðu alltaf satt 
og haltu öllum líkamshlutunum hreinum. 

ekki eyða neinu - græddu meira fé 
ekki tala of mikið - hleyptu engum inn 
ekki flakka um - ekki klifra upp tré 
og ef þú ert kýldur - þá bjóddu aðra kinn. 

ekki vera latur - vertu alltaf iðinn 
vertu alltaf stilltur - hlýddu öllu strax 
safnaðu ei of miklu - af fitu í kviðinn 
borðaðu hollan mat - gúrku - skyr og lax. 

ekki hrósa sjálfum þér - þó vel gangi að vinna 
heimurinn fyrirlítur allra manna mont 
er þú finnur streitu - mun þreytu aldrei linna 
harkaðu þá af sjálfum þér - þó það sé vont. 

ekki reykja - ekki drekka - trúðu á þinn guð 
á almannafærinu má alls ekki kela 
taktu til - lækkaðu tónlistina - ekkert tuð 
haltu kjafti - vertu kurteis - ekki stela. 

ekki skaltu í skólanum skrópa 
skjóttu ekki litla og saklausa fugla 
þótt freisting sé mikil - máttu alls ekki dópa 
því þá mun hausinn þinn um alla tíð rugla. 

ekki hlusta of mikið á almannaróm 
slúður er verkfæri þess sem er illur 
ekki kvarta - en treystu æ á Drottins dóm 
engar fleipur - engin mistök - engar villur. 

ekki fara í trekant - ekki stunda munnmök 
rúmið er eini staðurinn til að ríða 
sixtínæn - doggý - rimdjobb = stórsök! 
kynlífið skal fram að giftingu bíða!!! 

... 

ósanngjörnu reglurnar rotnar 
lífsglöðu sálirnar skotnar 
boðorðatöflurnar brotnar! 

... 

ÞÚ! sem vaknar upp á hverjum morgni 
situr svo og fárast hvern einasta dag 
ÞÚ! sem situr aleinn úti í horni 
lifðu og komdu sálartetri þínu í lag! 

Bældur í horninu - þú ert einmana flón 
stattu upp og lifðu - hleyptu öllu út 
fáðu þína útrás - hlustaðu á lífsins tón 
vertu þú sjálfur - drekktu tilveruna af stút! 

... 

vil ekki vera sem dauðdofinn karfi 
bældur og dvelja á botni í hvarfi 
þegar heimurinn býður mér svo mikið. 
samkvæmt mínum reglum: \"lifðu lífi hratt!\" 
ég fæ ekki annað - því miður er það satt 
svo því vil ég lifa - fyrr en ég hverf bak við rykið! 

... 

ósanngjörnu reglurnar rotnar 
boðorðatöflurnar brotnar!!!