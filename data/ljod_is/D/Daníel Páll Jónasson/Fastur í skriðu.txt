Fastur í skriðu

Steinninn starir á mig gráum djúpum augum 
Stjarfur stend ég og læt mig leka í grasið 
Leggst niður og læt draumana flæða inni í mér 
Loftið skríður inn um hverja vitund mína. 

Hamingja 
Friður 
Ró 

Skriðan skekst undan köldum fótum mínum 
Skakkur skríð ég á sleipu stóru grjótinu 
Niðurinn í fossinum færist nær og nær 
Nú finn ég hvernig steinarnir lifna við og hreyfast. 

Áhyggjur 
Æsingur 
Ótti 

Syngjandi skellirnir í hörðum hnullungum 
Sjúga um síðir úr mér allt mitt kalda hugrekki 
Finn ég hvernig þunginn leggst á líkama minn 
Liggjandi reyni ég að finna leið fyrir loft. 

Liggjandi 
Kafnandi 
Deyjandi 

Blóði drifinn í bergi köldu ligg ég særður 
Berjandi hausverkur magnar loftleysi og ótta 
Hver taug í líkama mínum skelfur af sársauka 
Sökkvandi dýpra, líf mitt leggur á flótta. 
En hvernig svo sem líðan mín versnaði 
Hvernig svo sem lífið mitt hörfaði 
Hélt ég ávalt í von þá er barðist inni í mér. 

Slasaður 
Særður 
Dauður 

Höndin var heit 
Andardrátturinn skjálfandi 
Ljósið kom fljúgandi 
Gegnum grátandi grjótið. 
Andlit þitt lýtalaust 
Hárið þitt gullslegið 
Sólin bak við þig 
Og rödd þín róandi. 
Þú togar mig upp 
Þú dregur mig að þér 
Þú dróst mig úr dauða mínum 
Þú bjargaðir mér...