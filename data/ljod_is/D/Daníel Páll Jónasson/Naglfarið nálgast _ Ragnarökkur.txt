Naglfarið nálgast / Ragnarökkur

...úr sótsvörtu ginnungargapinu hljóma dunur 
múspellssynir raula þar sinn tryllta ógnarsöng 
hér niðri á jörðu gefa dýrin frá sér stunur 
því að biðin eftir naglfari er ekki lengur löng... 

...loki situr kátur og glottir út í bæði 
komin er stundin sem hann þráði svo heitt 
úlfurinn hans sonur slefar strítt í bræði 
æsirnir hörfa - þeir er hræðast ekki neitt... 

...maðkurinn úr undirdjúpum gleypir í sig menn 
er hann ryðst upp á fjöruna og gengur á land 
surturinn eldhjúpaður bregður sverði senn 
og valhöllin glæsilega breytist í sand... 

...en þá kemur grímuklædd fljúgandi hetja 
sem stundar jafnan köngulóar-lifnaðarhætti 
spædermann mun illskuna í hel aftur setja 
og vernda þar með heiminn og alla góða vætti... 

...svo spinnur hann vef og fangar það slæma 
heimsendir verður bara\'ð koma aftur síðar 
örlaganornir - löngu hættar að dæma 
spædermann sér um að vernda verur fríðar... 

... 

...hið vaxandi gláp á sjónvarps sterku kappa 
gerir okkur dofin og veik nú að lokum 
því með aulalega lúðablesa og mannheri knappa 
erum við viðkvæm fyrir surtsins logastrokum...