Dolli dropi er morðingi

lítill dropi stekkur fram af brúninni 
endar í hylnum og blandast fjöldanum 
ferðast fram svo tær og fagur 
en skiptir svo litlu máli. 

í hitanum bráðnar hann og deyr 
ferðast á vængjum upp til himna 
en hann missir senn flugið 
og fellur til heljar 
niður til jarðar á ný. 

lendir á auga eins reiðhjólakappa 
missir hann gripið á kornóttri möl 
þeysist á vegrið og þýtur á loft 
kremst undir trukki og deyr. 

lítill dropi sem eitt sinn í hyl einum dvaldi 
reyndist beittur í raun og heila fjölskyldu kvaldi.