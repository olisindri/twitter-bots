Sifjaspell nútímans

úr skuggahornum herbergis skríður hún fram 
dauðskelfd og gráti nær í varnaðarstöðu 
skrímslið í stofunni sefur enn vært 
skrímslið sem nýtti sér sakleysið hennar. 

úr tárakirtlum fegurðar renna demantstár 
blóðrauð þau lenda á litlum mjúkum vöngum 
skrímslið í stofunni sefur enn vært 
skrímslið sem nýtti sér líkama hennar. 

úr fötunum fer hún og læðist í bað 
óhreina sálin skolar syndir á brott 
skrímslið í stofunni rumskar og byltist 
skrimslíð sem óhreinkaði æskuna hennar. 

úr baðherbergi heyrist einmana snökt 
fallin er depurð á ásjónu sálar 
skrímslið í stofunni opnar augu sín 
skrímslið sem nálgast og bíður í leynum. 

úr baðherbergi heyrist svo sársaukaóp 
fallinn er dauði á sakleysislíf 
skrímslið í stofunni - lítillar hnátu faðir 
skrímslið sem endaði stutta lífið hennar.