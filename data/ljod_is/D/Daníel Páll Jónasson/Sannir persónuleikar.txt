Sannir persónuleikar

með gullið hár og augu sem stara svo djúpt - brúnt hörund 
silkisléttar rauðar varir sem glotta hæðnislega að hinum 
gengur hann beinn í baki - stoltur af tilveru sinni hér á jörðu 
ástfanginn af sjálfum sér - þessi \"myndarlegi\" - þessi \"sæti\" 
myndi riðlast á sjálfum sér og speglinum 
ef hann gæti... 

ég er þreyttur á hræsni og hroka þessa heims sem við búum 
ég er þreyttur á tilveruleysi þess drottins sem við trúum 
blind við göngum þann veg sem fyrir okkur er lagt 
gerum það í sannri hlýðni - allt sem okkur er sagt... 

leggjum á okkur erfiðisþrautir og eyðum miklu fé 
til að hindra það sem annars myndi kannski ske 
verða ekki útskúfuð sem fólk - litin hornaugum 
við drögumst inn í hópinn - með tilveruleysisdraugum... 

... 

til fjandans með meik og til fjandans með gel 
ljótum og asnalegum líður mér helvíti vel 
til fjandans með brúnku og til fjandans með þig 
ég þarf ekki að þykjast er ég hef fundið mig 
til fjandans með hössl og til fjandans með vín 
drykkfellda gervistelpan mun aldrei verða mín 
til fjandans með trú og til fjandans með pólitík 
til fjandans alla og hverja einustu silkiflík 
til fjandans með hroka hræsni flón og klón 
meikaðar gervipersónur - chockoa - gerviblóm 
til fjandans með gleði ef ég er slappur og leiður 
til fjandans með allt ef ég er æstur og reiður 
til fjandans með sorg og til fjandans með lyf 
ég vil ekki upplifa fjandans gervialsælusvif 
til fjandans með ljóð og til fjandans með blíðu 
til fjandans með blóð og aðra fylgikvilla stríðu 
svo heyrðu minn óð og fylgdu mér eftir 
svo ekki verða aðrir asnar frelsisheftir!!! 

... 

ég er ég sjálfur og ég mun verða það æ 
sama hvað ég lifi - og sama hvað ég fæ 
ég mun geta litið aftur og við mig sagt 
þessa lífsins braut - hefurðu sjálfur lagt 
því þó ég gangi í slitnum fötum 
og skórnir allir alsettir götum 
ég sé ekki dáður í veislum öllum 
dýrkaður af frægum gerviköllum 
þá mun ég lifa það sem ég vil 
upplifa sjálfur og vera til... 

ég er ekki gervimaður - dökkklæddur lúði 
ég er ekki inni - né draumaprinsinn prúði 
ég er ekki úr plasti - ekkert sálnameik 
fjandinn hafi það... 
ég er ekki feik!!!