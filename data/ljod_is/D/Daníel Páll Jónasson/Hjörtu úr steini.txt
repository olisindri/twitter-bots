Hjörtu úr steini

Geng í gegnum gráa eyðimörkina 
grátandi, skiljandi litla dropa eftir 
á þurrum sandinum. 
Sest á hné mín, horfi niður og hugsa 
hugsa um þá einu ást sem ég fór frá 
þá einu ást sem ég vildi. 
Horfi stíft á lítinn, þurran, kaldan sandstein 
tek upp lítið, hart og oddhvasst grjót 
hugsa um illsku mína 
sé eftir öllu þessu 
hegg mitt hjarta í steininn. 
Ég veit, ég sé að hjarta mitt er hart og kalt 
ég vildi, ég vona að hjarta mitt væri mýkra og betra 
en hjartað fyrir augum mínum 
hjartað sem ég sker út 
er hjartað sem ég úr mér missti 
hart sem steinn 
kalt sem grjót. 
Sýrutárin úr augum mínum renna enn niður 
er ég tek upp bjarg og geng stutt aftur 
fleygi því á litla steininn, litla hjartað 
og sé strax það sem ég vissi áður 
að hjarta mitt er steinn 
að hjarta mitt er hart 
en hjörtu úr steini brotna líka.