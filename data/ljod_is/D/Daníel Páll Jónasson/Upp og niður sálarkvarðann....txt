Upp og niður sálarkvarðann...

...óvarfærni og hrokaglefsur hrista mig allan til 
...hreyfingar hugans upp og niður - hlaup til vinstri og hægri 
...andvaka ligg ég á gróðurbeði - seint um miðnæturbil 
...í sortanum undir mér standa sálir mér lægri... 

...þögnin hér drepur snöggt vanlíðan og deyfð 
...djúpt í mínum hugsunum - ég reyni að leita leiða 
...út úr mínum ógöngum - en sál mín óhreyfð 
...mun aldrei fá grið - frið í ríki guðsins reiða... 

...þungbrýndir í vítisdvöl - menn hafna út af löstum 
...og syndir þeirra fast skráðar - í heimsins stóra kveri 
...en hérna ligg ég friðsæll mjög - í fanginu á skógarþröstum 
...af friðnum ég svo gagntekinn - hlýja í heimsins freri... 

... 

en ég get ekki ákveðið 
líðan sem að ég helst kýs 
ef hjarta mitt er freðið 
og sálin mín hún frýs 
þá lýst mér ei á blikuna 
ef líðanin helst ei út vikuna 

... 

...sönnun þess að ég er á lífi er klár 
...og til vitnis um það hrópa ótal hjartasár 
...á meðan ég hlæ og á meðan ég tárast 
...mun lífsandi minn ei á svipstundu klárast... 

...brosi og tárast en af holdi og blóði 
...bugðóttur er þessi langi lífsins slóði 
...ég veit það nú loks að í mannanna raunum 
...leynist æ gleði - frá sorginni - að launum...