Dyramotta

inni í trosnaðri dyramottunni
slær lítið steinhjarta
löturhægt...

en
hvert fótspor
með allri sinni mold
með öllum sínum steinum
og öllum sínum þunga
tætir hana meira...

á trosnaðri dyramottunni
mátti ennþá sjá móta fyrir
gömlum og slitnum stöfum...

en
hvert fótspor
með allri sinni mold
með öllum sínum steinum
og öllum sínum þunga
tætir þá í burtu...

“Velkomin”
skilst ekki lengur
er ekki lengur
hefur ekki lengur
sína gömlu merkingu...

horfðu á trosnaða dyramottuna
sérðu nokkurs staðar “Velkomin”?

horfðu á trosnaða dyramottuna
og ekki dirfast að koma inn...

...

áður bauð hún alla velkomna
áður bauð hún öllum inn
bauð þeim að þurrkast
og stíga á sig...

en á nokkrum árum
hefur sandurinn
drullan
vatnið
og trampið

eyðilagt mig...