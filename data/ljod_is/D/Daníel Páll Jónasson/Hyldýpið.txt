Hyldýpið

ég finn hvernig botninn gefur sig
og steinarnir renna til undan fótum mér

finn adrenalínið flæða um heilann
finn hræðsluna taka völdin
finn vöðlurnar kæfa hreyfingarnar
og svitann spretta fram á enninu

fleygi frá mér stönginni
reyni að stökkva í land
en hrasa til á grjótinu
fell kylliflatur
með höfuðið á undan

og rotast á botninum.

...

vakna liggjandi nokkru síðar
við róandi fuglasönginn

dýpið ekki meira en svo
að höfuð mitt nær upp úr

læknum.