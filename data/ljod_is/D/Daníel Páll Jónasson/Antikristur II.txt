Antikristur II

Rotið eplið fellur sjaldan langt frá fötunni 
fíflar eins og ég vaxa villt í sléttu götunni 
sem lirfur verða fagrar og illgresið að blómi 
í taktleysi fell ég ei að samfélagsins hljómi... 

Sem illa lyktandi sápa er áður dvaldi í laugum 
ligg ég núna ofnotaður á tilverunnar haugum 
uppsoginn brjóstsykur og ónýttur úrgangur 
viðbrenndur kalkúnn og burtskorinn \"botnlangur\" 
\"Ég er andskotans fituklessa í hjartans miðjutaugum!!!\" 

Tómur að innan og tilfinningalaus fjandi 
tjara fyrir heila og hjarta úr sandi 
ónýtur þegn og vítt þekktur fyrir leti 
þekkjast mín brögð í mínu svikamylluneti... 

Það er helvíti skítt ef sáðlát hefur það skárra 
og skýjableik hamingjan er í höndum svo fárra 
því þó ég sé hvorki fæddur né dauður 
og fátækur í lífi - minn þekkingarauður 
þá hrökklast ég undan augum svo grárra... 

Og ástlaus eind í rósarinnar þyrni 
í frumum mér hatandi meinlætiskirni 
á hugum ykkar er ég nagandi naðra 
nú hlustið þið ei ef ég tek að blaðra 
og þó ég hafi ekki fæðst í þennan heiminn enn 
þá skuluð þið hlusta - þið værukæru menn: 

\"Ég er drottnari í vítum öllum títtnefndum 
og öskrandi af þrá - mitt hjarta nær hefndum 
við áróðri mínum þið haus hafið hrist 
en brátt munið þið sjá: nýjan Antikrist!!!\"