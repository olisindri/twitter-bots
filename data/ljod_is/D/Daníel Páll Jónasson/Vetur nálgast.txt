Vetur nálgast

nóttin yfir höfugt húmið færist
himinn svarta lakið yfir setur
og á meðan myrkrið dökka nærist
mundar brand sinn aftur kaldi vetur...

sorgin yfir þreytta sálu færist
sinnið sínar vonir burtu setur
og á meðan drunginn djúpi nærist
dafnar þetta frost og þessi vetur...

löngu fallnar vonir fríðar deyja
frostrósir á hjarta mínu dafna
gleðiminningarnar núna þegja
naprar hviður á hjartanu hafna...

aftur færist freisting yfir heilann
finn ég hvernig kuldinn kemur napur
milli lífs og dauða vaknar deilan
dauðinn vinnur fljótt því ég er dapur...

svo rosalega dapur

aftur.