Veröld heyrið minn óð: "Það er vargöld; trítilóð!"

Hlýr ofninn virðist brennheitur er ég snerti hann létt með mögrum 
fingrum... einn ískaldan janúarmorgun... 
... 

stari fram fyrir mig á hnakka langþreyttra sálanna týndra 
dvelur hin sama hugsun í heilum þeirra og mínum? 
fölleitur kennarinn útbýtir verkefnum með sorg á vörum 
en viðarklætt borðið mitt hverfur ei sýnum... 

á glugganum lenda stórvaxnir droparnir með hvelli 
þögnin hér inni orðin óbærileg líkt og áður 
í neonupplýstum hornum má heyra einstaka snöggt 
því draumurinn um betra líf er þegar orðinn máður... 

... 
köld bifreiðin tekur á móti mér með opnum örmum og dynjandi 
bassatónlist... er ég lífga stálið við með ryðfríum lyklinum... 
... 

inni í viðarklæddu sjónvarpsholi sest ég örmagna niður 
menn lifna við á skjánum er ég ýti á einan takka 
æðisgengnir skotbardagar í hrynjandi háhýsum hljóma 
en ég heillast ei og læt huga minn afskiptalausan flakka... 

þar sem graslendið, vötnin stór, fjöllin há gnæfa 
stend ég ímynduðum fótum og læt mig dagdreyma 
regnið kalt, loftið tært, dýrin öll og tárin mín 
ég græt því að sálin mín - á í raun hér heima... 

... 
ég opna vot augun og geng hægt að ísköldum glugganum... útsýnið 
inn er eitt samansafn byggða og jarðarmeins... krabbameins... 
... 

ég vildi að ég gæti flúið út og leitað frelsis 
upp tindana þar sem að draumar mínir rætast 
yfir skóglendið þar sem ég glaður myndi villast 
faðmandi dýrin - þá myndi sál mín brátt kætast... 

en sakborinn í heiminn sem deyðandi ógnarafl 
get ég aldrei snúið aftur með samviskubit á hjarta 
feður reknir voru áður úr lífsins paradís 
í sjálfum mér heldur samviskan áfram að narta... 

... 

en til fjandans með auðæfi peningasjúkra manna 
allir vilja að nám mitt klárist með prýði 
en til hvers að vita svo margt um ekkert 
þegar frelsisþrá hjarta míns er að brjótast úr hýði? 

út úr borgarhel þar sem að gleði öll tapast 
held ég heim þar sem fögru ævintýrin skapast 
við munum á endanum hvert og eitt andast 
en sem lík vil ég ei fjöldanum blandast!!! 

... 

hvers vegna að læra öll þessi fræði 
þegar niðurbundin sál mín er aldrei í næði? 
til hvers að vinna sér inn ógnarmikið fé 
þegar peningaleysið í óbyggðum er það eina sem ég sé? 
til hvers að kasta á braut minni paradís 
þegar sýktur af baldni að lokum ég frýs? 
farið þið menn til fjandans með tækni 
ég held fast í frið 
...og náttúrurækni... 

...á fjöllum ég dvel brátt 
...undir himninum hátt 
...hef allt sem ég hef þráð 
...þegar frelsi mínu er náð...