Milljón stykkja púsluspil

stykkin úr púsluspilinu liggja
óhreyfð á hrjúfu borðinu...

manneskja gengur framhjá
byrjar að setja þau saman...

fær leiða að lokum og hendir stykkjunum
út í ískaldan skuggann í horninu...

...

önnur manneskja gengur framhjá
týnir upp illa farin stykkin
og byrjar að setja þau saman...

fær leiða að lokum og hendir stykkjunum
út í hálffullan vaskinn í eldhúsinu...

...

stykkin bíða þess ennþá
blaut og klofin
að falla saman í eina heild...

stykkin bíða þess ennþá
blaut og klofin
að rétta manneskjan
meðhöndli þau...