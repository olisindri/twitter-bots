Kveðja

ég segi öllum hversu illa mér líður í myrkri hugarskots míns 
ég rita ljóð um tilfinningar þær er éta mig að innan 
svik stríðni einelti og depurð liggja milli lína minna 
en þið lítið á það sem innantóm orð á blaði... 

líðan mín er sönn en þær persónur sem ég þekki þekkja hana ekki 
hamingjan streymir í kringum mig en ég næ ei dropa af henni 
vinir og ættingjar brosa er ég kreisti upp úr mér hlátri 
og telja að allt sé í lagi hjá mér... 

loks fæ ég nóg og segi mína skoðun - mína líðan 
um eyru mín streyma orð huggunar og loforða um betri framkomu 
ég brosi og treysti á það að þið efnið þau 
en við svikin fell ég enn lengra niður... 

togaður upp og hrint aftur niður 
lengra og lengra er ég drukkna hér 
botninum náð og tárin þau svíða 
og kinnarnar rauðar sem brennandi bál... 

líðan mín versnar með degi hverjum 
ástarsorg söknuður svik og einelti 
stríðni hunsun tár og blygðun 
eru allt sem ég get hugsað um nú... 

dagarnir langir renna í eitt 
næturnar andvaka móki ég kyrr 
með sársauka í hjarta og skjálfta í höndum 
strýk ég yfir haus minn sem springur brátt... 

því segi ég bless við þá alla sem skilja 
að mín líðan er rituð í þessu síðasta ljóði 
botninum náð og ég drukkna í tárum 
sálin er horfin á veg undan mér 
kannski ég komi aftur á ný 
til að sjá hvaða þýðingu það hafði 
að ef einhver bar sanna ást til mín 
hvort felli hann tár yfir gröfinni minni... 

ég bið að heilsa öllum þeim er hlusta 
ég bið að heilsa öllum þeim er ég unni 
þó þið hafið sært mig og dregið mig niður 
þá held ég að ég brátt muni fyrirgefa það... 

farinn með sorg og söknuð í hjarta 
trúi á tómið sem tekur við mér 
kannski ég ferðist upp í himnana bjarta 
en jafnvel helvíti er skárra en það sem er hér...