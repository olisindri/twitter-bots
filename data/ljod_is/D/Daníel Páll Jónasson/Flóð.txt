Flóð

ég hef skorið 
skorið dýpra en ég mátti 
það blæðir og tárin falla 
neitað um vist í drottins björtu tindum... 

tárblandað flóðið rennur áfram í flýti 
fagurrautt fellur það æðum mér frá 
skrönglast ég áfram í leit að blaði 
til að rita síðustu hugsanir á... 

en ég hef skorið 
skorið dýpra en ég átti 
höndin skelfur og orðin kalla 
neitað um andagift í luktum vörum mínum... 

dofnaður líkaminn skríður hægt á gólfi 
í leit að mynd sem í huga mér dvelur 
ég faðma hana að mér og loka votum augum 
minningin ein öllum þrótti mínum stelur... 

ég hef dáið 
dáið yngri en ég átti 
ég hrapa og sálin skelfur 
neitað um hamingjuvist í alltof daufu lífi 

dáinn, farinn brott frá öllum 
enginn grætur og allir sjá 
að tilvera þeirra er frjálsari 
þegar ég er fallinn frá...