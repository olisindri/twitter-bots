Von? (seinni hluti)

úr rústunum skjögra brott sálirnar góðar 
svífandi fölleitar upp - þar skín ljós 
í duftinu hvíla enn púkaverur óðar 
en á botninum kafnar ein útsprungin rós... 

í háloftum hljómar englavængja þytur 
horfi ég upp þar sem ástvinir fljúga 
en fyrir hvaða sök skal ég sitja hér bitur? 
mín synd var sú að ég vildi ei trúa... 

guðleysisverur og synduga fólkið 
situr hér eftir og sér eftir því 
að hafa ekki hlustað og vera ei hólpið 
og horfin er von um að lifa á ný... 

úr himnum í fjarska heyrist fallegur hljómur 
og hörpurnar englarnir hlæjandi strjúka 
hér niðri í víti svo hroðalega tómur 
hugsa ég aðeins um engilinn mjúka...