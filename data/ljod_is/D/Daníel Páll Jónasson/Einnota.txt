Einnota

Rauð skýin hrannast upp á bláum fletinum 
Dökkt fjallið gnæfir yfir köldu húsinu 
Grasið bleytir fætur mína 
og festist á mér. 

Stend fyrir utan á dökkgrænni dyramottunni 
Horfi stíft á dökkbrúnan dyrakantinn 
Döggin lekur niður kálfa mína 
og sál mín grætur líka. 

Hvernig get ég komist nær takmarki mínu? 
Heyri umgang inni í hlýju herberginu 
Sýnin skríður inn um augu mín 
og heilinn brotnar saman. 

Þú brosir... 
Þú ert glöð... 
En ekki ég... 
Ég sakna þín... 
Ég vil þig nú... 
Þú grætur eigi tári... 
Yfir mínu hjartasári... 

Ég sný við og held heim á leið í kalt autt rúmið 
Átta mig á því að þetta mun aldrei ganga 
Hugsunin kæfir huga minn að lokum 
og sálin reynir hart að anda. 

Þessi eina nótt milli okkar hefur ekki skipt þig máli 
Þetta bros á andliti þínu skýrir svo ansi margt 
Að söknuður þinn er ekki dýpri en svo 
að ég heyri enn hlátur þinn hljóma. 

........... 

Enn sit ég og hugsa... 
Þori aldrei að nálgast aftur... 
Þú hélst ég meinti ekkert með þessu... 
Ást mín féll á grýttan jarðveg... 
Tilfinningar gleymast aldrei... 
Einnar nætur gaman þýðir allt... 
Hjarta mitt er ekki lengur kalt... 

En köld þögnin sem tekur við af ástarorðum okkar 
Gefur mér tíma til að átta mig á einu 
Að ég er aðeins einnota elskhugi 
tómur líkt og pizzakassi. 

Einnota elskhugi... 
Einnota trúnaðarvinur... 
Einnota fullnæging... 
og einnota sál... 

...aðeins umbúðirnar eftir.