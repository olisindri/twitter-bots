Væmið ástarljóð?

Hvernig sem ég lít á þig og hugsa með mér – vinur 
Verð ég tómur hérna inni í mér – ástarengill – linur 
Þú fagra stelpa munt líklega aldrei vita 
Um mitt berjandi hjartapúl og sálarsvita 
Við það eitt að líta á hvernig þú situr 
Á kinnum mér kemur – rauður roðalitur... 

Ég skreið upp úr dýpstu Niflsheims kjallarakitrum 
Reif mig upp á hárinu – með hjálp frá sálum vitrum 
Ég sór þess eið að fara aldrei þennan slóða 
Sem kærleiksþræll í heimi ástfanginna og óða 
En þar stóðstu og eyðilagðir allt fyrir mér 
Með því að vera fögur – og vera hér... 
... 

Ástin tekur allt – dregur hjörtun niður í dá 
Hjarta mitt falt – þegar þú gengur mér hjá 
Ég vildi vera kaldur – lifa að eilífu einn 
Þú ert örlagavaldur – og ég get ei staðið beinn... 

Hné mín kikna – grunnsæu augu mín stara 
Aðrar stúlkur blikna – gefast upp og allar fara 
Því þegar þú talar og orðin renna út sem silkiflaumur 
Ég vona... ég vona... að þetta sé ekki bara draumur... 

... 

En spurningin brennur á mínum vörum... sjóðandi heit 
Sálin mín bíður í ofvæni – enginn sér – enginn veit 
Hvaða tilfinningar berast um í brjósti þínu? 
Veist þú að þú átt – helming í hjarta mínu? 
Mun ég vakna upp og sjá þig hjá mér? 
Muntu lesa þetta ljóð og fara frá mér? 
... 
Bara vinir – ekki misskilja – það er víst eina leiðin nú 
Þó að í hjarta mínu gisti sál – og þú er fagra sálin sú... 

... 

Ástarsorg ef þú faðmar mig og ferð svo grunlaus frá 
Hjartasorg ef þú kyssir mig og dvelur svo mér hjá 
Söknuður ef ég heyri ei í þér 
Sorg ef ég hef þig ei hjá mér 
Hjarta mitt er opið sem dyr 
Fallinn fyrir ástinni – sem fyr... 

... 

Ég hef fundið mína einu réttu nú 
Hvern hefði grunað... 
Að það værir þú...?