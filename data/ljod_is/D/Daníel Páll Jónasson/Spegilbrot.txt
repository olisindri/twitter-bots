Spegilbrot

Í morgun sá ég minningu gamla - sem visið gras á sléttunni kalið 
Hver var hún þessi fallega sýn - sem í huga mínum hefur dvalið? 
Gegnum ísað hjarta mitt - ofsóknaræði - og minn sýkta, brjálaða huga 
Hafði hún geymt sig - gleymd - og þar sem hún mátti mér ei duga... 

Ég starði og barði í kollinn minn gáttaður - hvar hafði hún verið? 
Því ei gat ég séð hana - blindaður af tárum - séð þar bak við glerið 
Hún var ætíð þarna - ég leitaði aldrei - ég gleymdi mér agnarögn 
Hjarta mitt sýkt - gleði mín týnd - mín eigin ragnarrögn... 

En nú horfi ég stoltur á spegilmynd mína - hún er örlítið þreytt 
Baugu undir augum - fölleit - skeggjuð - að öllu leiti breytt 
En bak við augun - þar sem ég leitaði aldrei - leynist ennþá hlátur 
Og minningar um hinn gamla mig - kalla fram gleðigrátur... 

Með hlæjandi tárunum ég horfi á mig - ásýnd mína fríða 
Allt hefur breyst á örskotsstundu - þó biðin var lengi að líða 
Ég fann mig sjálfan að lokum - rataði inn á hinn rétta veg 
Þessi fyrrum týnda sál - frelsaðist nú - ég er aftur orðinn ég... 

Spegilmynd - þú getur teymt mig héðan brott 
Bak við glerið - þar sem lífið er glatt og gott 
Dragðu mig burt - þar sem draumar mínir bíða 
Sýndu mér staði - þar sem tíminn er lengi að líða 
Þar sem fagrar meyjar - fríðir piltar - hlæja dátt 
Stíga dans inn í ljósdökka nótt - og syngja hátt 
Þar sem við kúrum undir teppi - fyrir framan arininn 
Ég stari á sjálfan mig - brýt spegilinn - og hoppa inn... 

Hjarta mínu er hætt að svíða 
Og ég læt mig inn í draumana líða...