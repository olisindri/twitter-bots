Annars konar bæn

stríð og friður munu 
aldrei saman skarast
bræður munu berjast
bræður munu farast

og blóð mun falla á sakleysið blíða.

illa fenginn auður 
getur öllu breytt
börnin ungu drepið
og bræðraböndum eytt

en hversu lengi skal friðurinn bíða?

fjandinn hirtu auðinn!
fjandinn hirtu gullið!
fjandinn hirtu okkur!
ljóta fjandans bullið...

fjandinn hirtu jörðu!
fjandinn hirtu trúna!
fjandinn hirtu illsku!
og gerðu það núna!

...

á leið til vítis hvort eð er
ekkert til að elska hér
fjandinn þú mátt hirða mig
ég skal glaður trú’á þig

á leið til vítis hvort eð er
ég vil ekki búa hér
stríð og dauði hryggja mig
frekar vil ég faðma þig

fjandinn

...

ekkert hefur Drottinn gert!!!
til að hér sé dvalarvert!!!
komdu nú og veittu björg

komdu fljótt
við erum mörg!!!

komdu fljótt
við erum mörg!!!

komdu strax og veittu björg
komdu fjandinn
komdu fjandinn
komdu fjandinn

við erum mörg!!!