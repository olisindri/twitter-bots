Tímavél fyrir geðsjúklinga

loka aftur augum mínum
stend upp úr sófanum
teygi nokkra vöðva
og anda djúpt...

hoppa þrisvar á vinstri fæti
hneigi mig fjórtán sinnum
rykki bakinu aftur
og veifa höndunum...

sný mér í tólf hringi
réttsælis og rangsælis
tipla á tánum umhverfis borðið
og enda ferðalagið með loftsparki...

sest aftur niður í sófann
kyrja með áhersluþunga:
“9...2002...9...2002...9...2002
úhmmlala...
úhmmlala...
úhmmlala...
heyhopsa
HEY!"

smelli fingrunum...

opna augun ofurhægt aftur
færi mig vongóður fram
og kíki á dagsetningu
moggans á borðinu...

...

skakkt brosið breytist í fýlusvip
og ég bölva svo
þessu gagnslausa
ímyndunarafli...