furðuleg kímnigáfa drottins

ég litast yfir lífið sem ég hafði löngum þráð 
sýn sú dofin fyrir augum - gömul og máð 
því allt hefur breyst í skyndi - of fljótt 
... örlaganornirnar ófu mig of skjótt ... 

móðan milli mín og ykkar - hún mun aldrei rofna 
minninganna minna sýn - hún mun aldrei dofna 
því þó ég hvíli handan allra fjalla - allra skýja 
... í dauða mínum var engin hlýja ... 

hinn mjói gangur til guðs var lokaður mér 
og þess vegna sit ég enn og hvíli mig hér 
syndir mínar þungar inn í herðarnar skerast 
... áfram mun ég með skýjunum berast ... 

horfi niður úr lofti - hvorki engill né vofa 
útlagi heljar og himna - ég má hvergi sofa 
of slæmur fyrir drottinn - fyrir vítið of góður 
... í lífi og dauða - æ þungur minn róður ... 

... 

hrifinn úr örmum minnar fjölskyldu og vina 
krabbinn dreifðist heitur milli vöðva og sina 
allt sem var mér kært kom til mín strax 
... dvaldi hjá mér - til dauðadags ... 

horfði inn í augu föður - arma móður 
faðmaði litlu systur - stóra bróður 
en viku seinna var ég farinn á brott 
... framhaldið var aldrei gott ... 

... 

horfi enn niður með lítið bros á vörum 
æska minna barna nú senn er á förum 
fylgist spenntur með þeirra ástarmálum 
... glaður yfir gleði í þeirra sálum ... 

en þegar komið er að endi þeirra lífa 
safnast þau saman - og framhjá mér svífa 
upp til himna þar sem þau sjást á ný 
... meðan ennþá ég dvel - skýjunum í ... 

vængjalaus engill með óhreint hjarta 
hornalaus púki með sál hreina - bjarta 
hvíli milli himna og heljar - hissa mjög 
... furðuleg virðast mér - drottins lög ...