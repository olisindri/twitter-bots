Augað á himnum

sýktur og brenndur eftir varganna nag 
tærist og hrapa hvern einasta dag 
í myrkrinu horfir þú á mig og hlærð 
augað á himnum - þú hatar mig særð 
þú varst allt hér 
allt fyrir mér... 

þú lýstir mér fögur í rökkursins dimmu 
og barst mig burt eftir bardagans rimmu 
nú ligg ég eftir á vígvelli dofinn 
sálin hún grætur - köld og klofin 
þú varst allt hér 
allt fyrir mér... 

en augað á himnum hverfur mér sýnum 
myrkrið tekur við í huga mínum 
þessi stund milli tunglskins og birtu 
þegar djöflarnir sál mína hirtu 
þú varst allt hér 
allt fyrir mér... 

dagur rís og sólin hún brennir 
reynslan hún mig særir og kennir 
ég aldrei mun aftur á tunglið líta 
vera sterkur og á jaxlinn bíta 
þú ert ekki hér 
ekkert fyrir mér...