Örin eftir örvarnar

var rétt búinn að jafna mig
á tveimur djúpum skotsárum
er ég sá hann koma
askvaðandi yfir sjóndeildarhringinn...

andlit hans
makað í stríðsmálningu
augun
glottandi af glettni
góndu á mig...

þekkti hann
svipinn
og vopnið
sem hann bar á mjóu bakinu...

ég hljóp af stað hræddur
hugsandi um síðustu skot
og örin sem fylgdu þeim...

hann hljóp af stað í hefndarhug
hugsandi um örvarnar
sem töpuðust í líkama mínum...

...

gráti nær sem gunga
gaf ég allt sem ég átti
til að flýja þennan mann...

skríðandi líkt og snákur
smeygði hann sér þó
beint í veg fyrir mig...

augu okkar mættust
eitt örlítið augnablik...

...

hann mundaði bogann
miðaði betur
sleppti strengnum
og hitti beint í hjartastað...

hvort örin dreyfði ástareitri?
hvort örin lífgi hjartað við?
hvort ég hitti hana einu réttu?
á öllum svörum verður bið...

...

en Amor hefur aftur hitt
í viðkvæmt hjarta mitt
ekki lengur úr hörðu grjóti
og nú getur það tekið á móti...