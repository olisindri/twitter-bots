tónleikar

englar heimsins fljúga um og spila á strengi hjarta okkar eftir þeirra eigin hentisemi 
þeir eru ósnertanlegir og þú getur ekki ráðið við tónlist þá er þeir spila 
þú verður bara að hlusta 
sumir eru sjáanlegir en það eru þeir sem valda hjartasorgum 
þeir spila á hjörtu okkar og skilja okkur svo eftir með tóninn í eyrum 
og við verðum að hlusta áfram 

þú ert svoleiðis engill, þú spilar þungarokk með hjartað mitt og sparar ekki kraftana 
þó þú vitir ekki af þessu, þá gerir þú það ósjálfrátt með því að vera til, vera hér 
og ég hlusta 

og ég hlusta áfram og hjarta mínu blæðir út af ofreynslu 
það er kallað hjartaáfall 
hjartasorg 
eða ástarsorg 

englar heimsins eru ósnertanlegir 
og það ert þú líka