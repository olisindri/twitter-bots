Talsmaður Móður Náttúru

niður fljótin geysist grimmdin dökka
greipir för í andlit landsins hreina
undir vatni dýrin saklaus sökkva
til að sefja græðgishugsun eina...

undir himni hef ég oftast róast
horfi stíft á landið sem við eigum
eins og málin hafa núna þróast
allslaus við í framtíðinni deyjum...

peningar sem flesta huga fanga
fara mættu brott úr þessu landi
verkin fáráð falla þungt á vanga
Frón er ekki búið til úr sandi!

...

haldið þið að þetta muni bjargast
þegar loksins féð í hendur kemur?
sjáið þið hvað hefur þegar fargast?
fegurðin sem skóflan kalda lemur...

engin leið til baka
og loks þið munuð öll
fyrir augum hennar
svara satt til saka

morðingjar!