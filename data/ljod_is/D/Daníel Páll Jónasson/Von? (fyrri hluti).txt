Von? (fyrri hluti)

svertingjar dansa svo í grundinni dynur 
dynkirnir heyrast um gervalla byggð 
nasistinn sorgmæddur í einsemd hann stynur 
sú hugsjón var fölsk - er hann hélt að var dyggð... 

við höfum losnað við rótgrónar syndir 
væla djöflarnir sárt í manna sjálfum 
minning um sorg prýðir eldgamlar myndir 
en munaður ríkir aðeins í heiminum hálfum... 

við gleymum oft þeim sem að þurfa ást sárast 
því velmegun hér slekkur vorkunnareld 
meðan barn eitt í fátækt - sveltur og fárast 
fellur gullregnið niður á oss fram á kveld... 

dýrin öll gervöll syngja saknaðarsöngva 
og sótugar plöntur hljóma dimmt undir þeim 
í gróðafíkn og blindni við höfum samúð öngva 
í sóti og drullu við spillum okkar heim... 

ástin sem eitt sinn fyllti línur allra ljóða 
liggur og bíður því hún er horfin hér 
úr myrkviðum dags fellur blóð á menn rjóða 
marða eftir barsmíðar sem enginn sér... 

það haldreipi sem að trú eitt sinn var 
er trosnað og slitið og mun ekki duga 
krossinn sem kristur í þjáningu bar 
má kallast senn marklaus í mínum huga... 

metnaðarleysi fylgir tækjum og tólum 
tuggin er ofan í oss hver einasti biti 
heilar tæmast fljótt hjá fáráðum fólum 
en það fækkar einnig frumunum í snillingaviti... 

... 

lausnir hef ég engar og ég kvíði þess að heyra 
óhljóðin öll þegar heimur mun farast 
við áttum þetta skilið - við vildum alltaf meira 
velmegun og eilífð ná aldrei að skarast... 

gullregninu styttir upp og geimur nú dökkur 
góðærið dvaldi þó lengst hjá oss ríkum 
stór og breiður bólgnar heimsins gráturkökkur 
báturinn siglir fram af jarðar hæstu bríkum... 

...... 

en þangað til veröldin fellur í dá 
og ókunnt afl okkur frá jörðu mun lyfta 
þá verð ég samt glaður ef þú verður mér hjá 
því engu mun þá blóðugur heimsendir skipta...