Frostþoka

gegnum nasir munn og lungu mín - kuldinn leitar fanga 
frostþokan í heimi rís - vetrarnóttin langa 
kári vindur - kaldur púki - blæs mér nú í kinn 
frostbitnar rósir á vöngum sitja - hrímið kemur inn 
ég á hart með að anda - öndunarfærin frjósa 
og brátt held ég inn - inn í framhaldslífið ljósa... 

aleinn á ferli og klifra upp hnífbratta tinda 
engin tré - engin kol - eftir til að kynda 
lopavettlingar og peysan köld - frosin af gömlum svita 
og rauðbirknir sólargeislar - vangana mína lita... 

... 

fell að lokum uppgefinn niður - í herðadjúpum snæ 
taugaveiklun - kaldhæðni - að lokum nú ég hlæ 
deyjandi kaldur í óbyggðum hvítum - einn á ferð á ný 
flýg ég upp til skýjanna léttra - þar sem veröldin er hlý... 

... 

köld frostþokan mig umlukið hefur 
líkaminn minn er dofinn og sefur 
sálin flakkar létt yfir fögrum dölum 
flýgur yfir djúpum og snæviþöktum sölum 
þar sem náttúran sín best nýtur 
og friðurinn blundar og hrýtur 
ég er hamingjusamur dauður hér 
þó frost hafi að lokum 
kálað mér... 

fegurðin er hér...