Hrokagikkur

...deyfðin lukti augum mínum votum – mínum huga
hvert einasta hljóð í kring –  öskur sárt í rökkri
snertingar lausar til fótfestu – náðu ekki að duga
ég dvaldi lengi kyrr – í depurð minni dökkri...

...reis hraustur upp og nýr – með hjálp ókunnugra afla
styrktist – andríkur og hlýr – með vonir í hjarta
höggin dundu lengi á mínum tilfinningastafla
en drunginn gafst brátt upp og hætti fljótt að narta...

...ég var eitt sinn hrokafullur gikkur
og leit á mig sem guðlega veru
en tilverunnar lærdómsríki grikkur
kveikti á minni skilningsperu...

...verur sem að áður voru í augum mínum aumar
skipa núna bólstruð sæti á pallborðinu mínu
augu mín veiku blinduð – þar runnu hrokataumar
vanþekking mín var orsökin – fyrir minni pínu...

...engu skiptir útlit
og engu skiptir geð
ég sýni mitt rétta andlit
það fagra sem ég hef...

...opna augun á ný....

...

á bjartsýni og vonum ég læt mig fljóta niður
og lifi núna uppleystur – í lífsins ólgusjó
hroki manna engu skiptir – í hjarta mínu friður
því allt það slæma í sálu mér –  fór á brott og dó...

allir mega hlæja sem þá lystir hátt að mér
því hugur minn er lokaður gegn því
ég horfi yfir heiminn – sem öll við höfum hér
og fagna honum vonríkur á ný...

...ég læt mig fljóta
...og glaður skyggnist
...yfir heiminn ljóta
...og deyfðin lygnist...