Má blóta hérna?

ég veit ekki hvort það sé í lagi
að blóta hérna í Himnaríki
en mér er sama

10 ár í grunnskóla
4 ár í menntaskóla
3 ár í grunnnámi
2 ár í masternum
5 ár í doktornum

mörg hundruð svefnleysisnætur
mörg hundruð þúsund svitadropar
margar milljónir króna
í námslán

ég veit ekki hvort það sé í lagi
að blóta hérna í Himnaríki

en mikið ANDSKOTI er gaurinn
sem virti ekki stöðvunarskylduna
á sjálfan útskriftardaginn minn

mikið HELVÍTIS fífl...