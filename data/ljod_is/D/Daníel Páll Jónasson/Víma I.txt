Víma I

blátt fleymið sem liggur latt fyrir ofan höfuð mitt 
reykir mariúana og skilur eftir sig hvít ský 
þau rofna og leka niður á mig... 

björt sólin svíður dökksvarta augasteinana í höfði mínu 
blindast og ég skjögra sveittur um líflausa borgina 
fell í tárpolla náttúrunnar á köldu malbikinu... 

lít upp til þess eins að horfa á grasstráin dansa í roki 
horfi niður til að sjá sandkornin flýja undan stormi 
en ég stend hérna kyrr til að mæta mínum örlögum... 

þreyttur eftir næturinnar drauma 
latur eftir lífsins löngu göngu 
rifinn sundur milli stríðra strauma 
brotinn í sundur fyrir svo löngu... 

í freistingar frelsi ég lifi glaður 
fíknin er svo góð hérna niðri í hel 
fyrrverandi engill og góður maður 
nú loksins líður mér vel... 

gatan kólnar undan árás tunglsins og sólin flýr senn 
skýin litast svört og gluggar húsanna gráta enn 
líkt og gluggar sálna okkar allra... 

kúlan sem við skríðum á 
jörðin sem við yrkjum 
ástin sem við hörfum frá 
og gleðin sem við kyrkjum... 

börnin að leik í menguðum ám 
kókaín í nösum fyrirmynda 
saklausar sálir horfa nú á klám 
allir hérna á jörðu syndga... 

en eitt lifir að eilífu og það er sú ást sem við finnum 
lífið öðlast tilgang um leið og hún kemur 
sama hvaða leið hún kemur hlaupandi... 

farinn á vit draumanna 
farinn á vit ástarinnar 
ég held þá leið er ég kýs 
meðan tunglið ennþá rís 
tek mitt dóp og drukkna í mér 
því öll mín ást er einmitt hér 
ég þarf ekki að leita lengur 
fundinn er minn ástarfengur 

fundin er mín bjarta skíma 
hérna rétt við hliðina á mér... 

lífið mitt er víma... 
meðan það er við hliðina á þér...