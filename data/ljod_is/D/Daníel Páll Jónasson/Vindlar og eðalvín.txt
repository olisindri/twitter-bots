Vindlar og eðalvín

stór himinn og gleypandi ofurstirni blasa við mér 
er ég ligg í þægilegu móki á ströndinni hér 
á sólarströnd þegar sólin er hnigin til viðar 
og víman í galtómum heilanum iðar. 

áfengi og amfetamín 
vindlar og eðalvín 
víma og brengluð sýn 
tilveran er skratti fín. 

á borðinu hvíla diskar hlaðnir skelfisk og humar 
á móti mér hlæjandi eiturhressir gumar 
kvöldið er ungt og alkóhól um æðar rennur 
úr augum mér neisti og lífsþráin brennur. 

áfengi og amfetamín 
vindlar og eðalvín 
víma og brengluð sýn 
tilveran er skratti fín. 

undir morguninn söngvarnir í eyrum mér óma 
meðan byggðin í kring er lögst í dróma 
ég hef vakað frá morgni til morguns í vímu 
á sólarbekk ligg ég í morgunsólarskímu. 

áfengi og amfetamín 
vindlar og eðalvín 
víman er skratti fín 
tilveran er brengluð sýn.