Hinn harðráði einvaldur (prófkvíðinn)

úr myrkviðum heljar nálgast hann hratt 
horfir yfir yfirborð heimsins svo flatt 
og lætur sig falla með skelli á grund. 
konungur þessi hefur margan manninn kvalið 
með ofríki miklu í hjörtum flestra dvalið 
sýgur gleði úr sálum - eykst með hverri stund. 

sviti og tár - nú veist\'að hann nálgast 
nagir þú neglur - senn hugur þinn sálgast 
og þú getur ei fest hug\'á skapaðan hlut. 
á sjónarrönd sérðu hvar skipið hans kemur 
sjúkur á taugum þú í hausinn þinn lemur 
hroðalega ljótur hann stendur þar í skut. 

hann mun dvelja með þér - alla þessa törn 
haus þinn mun engjast í níðþröngri kvörn 
þegar slær hann þig með sínum vendi. 
hann mun standa yfir þér fyrir öll þessi próf 
þessi prófkvíði mun ei stilla höggunum í hóf 
grátandi þú bíður þess að þjáningin endi. 

en þegar síðasti stafur er ritaður á blaðið 
og sigur yfir fögunum rennur í hlaðið 
mun djöfullinn strax hverfa á braut. 
með bros á vör - sumarið nú fyrir augum 
í alsælu á sólarströnd þú slakar á taugum 
og áhyggjuleysi - með framtíðina í graut.