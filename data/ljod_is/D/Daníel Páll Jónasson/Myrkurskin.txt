Myrkurskin

tunglið rís hærra á himinhvolfinu 
horfir yfir myrkvaða veröldina sofa 
grár bjarminn fleytist á vatnsfletinum 
er það ferðast um skýin 
felur sig bak við skýin 
og njósnar um mig... 

augað alsjáandi - dómarinn eilífi 
flakkar hér um til að sjá inn í mig 
hlustandi á hugsanir - vitandi langanir 
og veit allt um það sem að dvelur í mér... 

ég leita skjóls - en ljósið nær til mín 
syndir mínar opinberast senn 
ekkert flýr - þegar sterkt máninn skín 
um himinninn flýgur hann enn... 

menn eru blindir 
sjá ei mínar syndir 
og svik gagnvart hverjum vini 

trúleysi máttleysi ódyggð 
baktal stríðni og fryggð 
í feluleik undir mánaskini 

tunglið rís hærra á himinhvolfinu 
syndir mínar opinberast senn 
ég verð að hverfa í flýti 
til að fela sálarlýti 
því syndir mínar drýgi ég enn... 

... 

í felum þar sem tunglið nær aldrei að sveima 
og ég gref mig ofan í botnleðjuna 
þar sem ég á heima...