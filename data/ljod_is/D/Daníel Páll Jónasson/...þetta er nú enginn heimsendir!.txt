...þetta er nú enginn heimsendir!

...í sótsvartri eyðimörkinni mun ekkert gróa 
nú ríkir drepsótt í litlu örkinni hans nóa 
í brennheitu helvíti mun enn á ný snjóa 
og á ísköldum himnum 
undir hásæti guðs 
mun hatrið senn glóa... 

fögur dyggð í persónum rýkur út í geim 
og forljót fryggðin skekur þennan heim 
í skímunni dvelja allir álfar í felum 
og í vímunni áfram í greddu við kelum... 

endir alls þess góða 
byrjun alls þess óða 
nálgast enn 
og kemur senn... 

fögur yfirlitum brúðurin klæðist svörtu 
á kjólnum dökkrauð útsprungin hjörtu 
ástin heit í brúðkaupi fínu til fjár 
laus við allt væmið tilfinningafár... 

á höfuð mitt fellur grámöskvamjöll 
í munn minn og hindrar öll varnaðarköll 
á himnum liggja vængir í brotum og tæjum 
en áfram í blindni við brosum og hlæjum... 

endir alls þess góða 
byrjun alls þess óða 
nálgast enn 
og kemur senn... 

við skópum okkur brynju til að verjast illum öflum 
en hið illa í sögubókum - býr á þúsund köflum 
þegar brynjan mun loksins á endanum flagna 
munu mennirnir gráta - og hið illa mun fagna 
og heimurinn dvelur í syndinni röngu... 

endir alls þess góða 
og byrjun alls þess óða 
er komin fyrir löngu...