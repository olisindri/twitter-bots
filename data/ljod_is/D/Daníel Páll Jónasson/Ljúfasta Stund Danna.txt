Ljúfasta Stund Danna

...annarlegu andlitin með sígræn tár í hvörmum 
brosa við mér skært og taka mér opnum örmum 
ég nálgast himinn hraðar og í alsælu ég svíf 
því núna hef ég fundið mitt raunverulega líf... 

...tindar allra hárra fjalla sýnast núna nær 
sorgir allar áður slæmar færast lengra fjær 
seiðingurinn kitlar mig og nuddar heila minn 
því fyrir einni stundu - ég sprautaði efninu inn... 

...lengra upp svo léttur fugl um allan heiminn sé 
og kyrja núna lofgörð mikla - um efnið ell ess dé 
ég gæti aukið skammtinn strax - og ennþá hærra flogið 
og gleðivökvann úr himnum þá - með svalaröri sogið... 

...nú upplifi ég fullkomlega Ljúfustu Stund hans Danna 
með sprautustungu tekst ég á loft - og geima alla kanna 
hví skal ég falla aftur niður og draga úr minni neyslu? 
þegar efni þetta er það eina sem drífur mína keyrslu? 

ég vil ei hætta - fram ég þýt 
upp milli skýja ég svíf 
því þegar ég allar reglur brýt 
þá upplifi ég mitt líf...