Draumráðningar

fram undan skyggninu ég stíg fram í élið 
snjórinn hefur aukist til muna síðan í dag 
lítill fugl leggur hvítt höfuð undir stélið 
en ljúfsárar raddir raula angurvært jólalag... 

hinum megin götunnar gengur önnur sál 
gónir sem vanviti á bifreiðir þjóta hjá 
eitthvað er að og ég skynja hennar mál 
og undan tötrunum stingst höndin blá... 

fátæk 
fögur 
en feig 
hún gónir mig á... 

eitthvað við augun snart mig svo fljótt 
ég sá allt við hana svo sorgmætt og lúið 
eitthvað við minningar hennar svo ljótt 
en á svipstundu verður það allt saman búið... 

ég vildi að ég gæti ekki skynjað þessa huga 
og ég vildi að ég gæti lukt mínum augum 
en á vegginum er ég ætíð örlítil fluga 
og verð að fylgjast með öllum þessum draugum... 

skyggn 
sorgmæddur 
og sjáandi 
hún tekur mig á taugum... 

ég stari enn á konuna og ég sé grilla í grát 
styrkist enn tilfinningin - og ég tek að kalla 
hún gengur í átt til mín - en það kemur á mig fát 
því stórgerðar bifreiðar munu kremja hana alla... 

ég hleyp á móti konunni með angistarhljóði 
svipurinn á andliti hennar breytist ekki neitt 
hún hverfur undir bíl - og liggur nú í blóði 
en á munni hennar lifir nú brosið svo breitt... 

laus 
frjáls 
deyjandi 
hún hvarf frá sorgunum svo greitt...