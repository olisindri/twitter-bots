Faðir, sonur og stríð

moldu drifinn faðirinn
horfir á rauðan himininn
bitur þurrkar tár á kinn
...skyldi hann koma aftur?
ég vona að hann komi aftur...

blóði drifinn sonurinn
hæglát öndun - náhvít kinn
grætur sárt í hinsta sinn
...skyldi hann hugsa til mín?
ég vona að hann hugsi til mín...

...

stríðið ávallt sorglegt er
hetjusonur harður fer
með sálu sinni land sitt ver
...þeir hittast að nýju á himnum
þeir faðmast að nýju á himnum...