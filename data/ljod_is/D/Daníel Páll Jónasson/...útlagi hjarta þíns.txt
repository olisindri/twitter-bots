...útlagi hjarta þíns

mig langar að standa fyrir utan glugga þinn 
í kulda og vætu þar til þú hleypir mér inn 
starir aftur í augu mín og brosir við mér skært 
... bros þitt er mér kært ... 

mig langar að faðma þig að mér og finna þitt hár 
grafa mig djúpt inn í þig og þerra mín tár 
sú tilfinning að finna húð þína strjúkast við mína 
... ég áður vildi sárt týna ... 

mig langar að vakna upp um nætur til að sjá 
að allt það góða í lífi mínu - er enn mér hjá 
draga þig að mér og sofna aftur kátur 
... laus við minn grátur ... 

en ég stend hér enn fyrir utan gluggann í snæ 
og enga inngöngu í sálu þína nokkurn tíma fæ 
inn um gluggann ég stari á þig faðma hann 
... stúlkan sem ég eitt sinn ann ... 

ég hreyfi mig úr sporunum sem ég hef staðið í 
því ég sé að þú aldrei gætir elskað mig á ný 
þó hafi ég staðið hér svo mánuðum skiptir 
... tókstu mínar ástartaugar - og klipptir ... 

... 

gamall draugur bankaði á hjarta mitt kátur 
vakti upp hjá mér löngu gleymdan hlátur 
hann er nú horfinn aftur - kemur ei meir 
... og ást mín til hennar trosnar og deyr ... 

... 

óskir um gleði og kæti ég til þeirra sendi 
og vona að hamingja þeirra aldrei endi 
því þó ég sé núna örlítið leiður og sár 
... vonandi lifið þið sæl - ókomin ár ...