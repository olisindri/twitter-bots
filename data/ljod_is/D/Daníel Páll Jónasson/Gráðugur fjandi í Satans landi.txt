Gráðugur fjandi í Satans landi

helber verður græðgin vondum oft að falli
villast sálir þeirra undir eyðslusvalli
ekkert virðist geta losað þá úr böndum...
varir mynda grettur og glott í augum býr
graður axlarpúkinn í heimskan hugann snýr
“hvað er betra en að hafa fé í höndum...?”

engill sem að áður á öxlum mannsins sat
í hendingu flúði og hvarf í óséð gat
núna verður ekkert alltof mikill gróði...
aurinn sindrar gullinn í gráðugum augum
glötuð verður hinsta samúð úr hans taugum
stelur öllu léttu, slettir miklu blóði...

...

vítislogar sleikja votu sárin
vinda burt úr augum sýrutárin
Satan hafi sálu þína fjandi
sindrar hjarta þitt úr hörðum sandi...

tjaran lekur þykk í þínum æðum
þiggðu dvöl í Vítis dekkstu svæðum
nú þú getur naumast snúið aftur
njóttu restar lífs þíns ljóti raftur...

...

stoppi þykka hjarta þitt úr sandi!
þungt á huga hvíla þínir aurar
myrkur þiggi sálu þína fjandi!
líkt og aðrir ljótir græðgismaurar
lenda muntu brátt í Satans landi!