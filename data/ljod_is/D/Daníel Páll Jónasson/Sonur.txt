Sonur

það er svo margt sem liggur óklárað á milli okkar sonur 
allar þær skýjahallir sem við ætluðum að reisa 
timbrið liggur fúið á jörðunni og grotnar niður... 

það er svo ansi margt sem ég hugsa um þegar ég sofna 
allar þær stundir sem við áttum saman í gleði og friði 
gleðin liggur nú yfirgefin í herbergi þínu og grætur... 

rúmið liggur tómt og autt 
grasið sölnar gult og rautt 
í lífi okkar skríður inn hið kalda haust 
ég held þá leið er þú sonur minn kaust... 

skólabækur í skúffu liggja og safna ryki um ókomin ár 
lampinn varpar enn daufri skímu á borðið þitt 
á alla þá hluti sem þú skildir eftir... 

hlíðin sem við gengum saman virðist ei vera svo græn 
blátt vatnið sem við stóðum við litast núna grátt 
því skýin þar sem þú hvílir 
varpa skugga sínum um allt... 

húsið hljóðnar og allt er farið 
sárið grær smátt blátt og marið 
en þú kemur aldrei aftur niður 
og aldrei aftur sé ég þig hlæja 
því himnarnir eru svo langt í burtu... 

við stöndum yfirgefin á grasinu yfir gröfinni þinni 
regnið rennur niður brotinn hjartalaga legsteininn 
líkt og blóðið sem rann um æðar þínar... 

hlýtt 
sýkt 
sorgmætt 
og líflaust 

faðir til sonar 
vissa til vonar 
vagga til lífs 
sorg til hnífs 
blóðið rennur enn 
hættir það senn??? 

þú aldrei hverfur mér úr minni 
sonur kær einn veikur á sinni 
ég bið til guðs að taka við þér 
og hugga alla sem elska þig hér... 

sonur góður dáinn fyrir aldur fram 
tók sitt líf og skildi við okkur 
einn sit ég eftir og skil ei neitt 
og fæ ei lengur neinu breytt... 

engin orð 
hann mig ei kvaddi 
engin ást 
frá þeim er mig gladdi 
enginn hlátur lengur 
aðeins tvítugur drengur...