Dráttarvon

þegar gylliboðin streyma inn um lúguna allan ársins hring
og mér er lofað hinum og þessum vinningunum
fyrir það eitt að skila inn réttu svari og hlusta
á eiturhressa töffarana á hommastöðinni
í heila viku og hringja svo inn til þeirra
verða sá tíundi í röðinni
og ná að giska á hljóðið
hvaðan það kemur
og hvað veldur því

verður mér hugsað til fyrrasumars...

þegar hugsanirnar streymdu inn í meðvitundina allan daginn
og ég ímyndaði mér það að ná mér í stelpu á djamminu
með því einu að drekka nógu helvíti mikið af áfengi
með eiturhressu töffurunum á skemmtistaðnum
í heila nótt og fara svo á stjá um bæinn
verða sá allra fyrsti í röðinni
og ná að giska á orðin
hvernig á að nota þau
og vona að hún svari til baka...

...

hvort tveggja hæpinn grundvöllur
fyrir gróðrarvon og dráttarvon...