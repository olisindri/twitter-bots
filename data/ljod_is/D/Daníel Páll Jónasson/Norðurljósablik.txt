Norðurljósablik

Aleinn á ferli um miðdimma desembernótt 
Allt er svo kyrrt, andrúmsloftið svo hljótt 
Stjörnurnar blika í fjarska - eilífir kertalogar 
Og í fjarska er eitthvað - eitthvað sem togar... 
Norðurljósin blika svo skært í kvöld... 

Ég finn leiðina yfir myrka steina - tyrfnar brautir 
Kem um síðir inn í dimmar grenitrjáalautir 
Þar sem ástirnar fornu áttu sér stað - í laumi 
Og skuggar gamalla vera - líða fram í draumi... 
Norðurljósin blika svo skært í kvöld... 

Ég finn eitthvað elta mig - hljótt en andar heitt 
Ég skimast óttasleginn í kring - en sé ekki neitt 
Eyk hraðann - fætur mínir lyftast jörðu frá 
En það nálgast mig samt - og starir mig á 
Norðurljósin blika svo skært í kvöld... 

Tárin leka niður kinnar mínar og svitinn bogar 
Í hjarta mínu brennur hræðslan - skærir logar 
Allt í kring rennur út í eitt og ég hrasa um stein 
Nístandi sársaukinn sker holdið - inn við bein... 
Norðurljósin blika svo skært í kvöld... 

Það hikar og andar svo hátt - síðan það kemur 
Skrímslið sem tekur börnin - sparkar og lemur 
Ég gægist til baka - býst við að deyja fljótt 
En augun grípa í tómt - og allt er orðið hljótt... 
Og norðurljósin blika enn skært í kvöld... 

... 

Fuglarnir byrja að hljóma - syngja sín litlu ljóð 
Skíman við sjónarrönd - birtist falleg og rjóð 
Ég vakna með stírurnar í augunum - í fögru rjóðri 
Ég minnist eltingarleiks - undan skepnu óðri 
Hristi svalann úr mér - rís svo hægt á fætur 
Brosi - hugsa um drauma þessarar nætur 
Drauma er birtust mér - þegar ég svaf svo vært 
Undir norðurljósahimni - sem blikaði svo skært...