Bagatellovindlar og ódýr Heineken

Í Írak dvelur andskoti og liggur sem ormur á fé
í USA er bjáni einn sem lét honum vopnin í té
sýklavopn, tundurdufl og kjarnorkukraftur
...núna vill hann fá vopnin sín aftur...

Í norðurhluta Kóreu er rannsókn ein í fullum gangi
ríkisstjórnin þar bera gereyðingarvopn í sínu fangi
Bandaríkjastjórn er hjartanlega sama um það
...dreymir bara um olíu Íraks og peningabað...

Í Serbíu liggur einn ráðherra í líkkistunni kaldur
til Íslands ferðast hans illgjarni reiði dánarvaldur
hefndin sæt í lofti fyrrum Júgóslavíu liggur
...meðan herinn í USA alla peningana þiggur...

Í austurhluta Íslands mun allt fyllast upp af mold
þegar virkjun verður reist á okkar ?óspilltu? fold
eftir eina öld og fjárlagahrun mun hún svo hrynja
...en við höfum samt drulluna miklu til minja...

...

Ég er hættur að hugsa um þetta helvítis mál
læt ekki annarra manna klúður eitra mína sál
farinn að hugsa aftur um minn eigin hag
...Bagatello og Heineken voru á útsölu í dag...

...

Þó heimur vegna nokkurra fífla falli bráðum saman
reyni ég samt að hafa það helvíti gaman
fyrir framan imbann með kertaljós og teppi
...horfi á stríðsglaða vitlausa bandaríska
eiginhagsmunasekki og fitukeppi...