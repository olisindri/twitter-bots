Óður til tónlistamannsins

Hversu ljúft var að hlusta á
þína fögru hljóma.
Dreyma drauma sem aldrei fá
í deginum að óma.

Hljómarnir þínir hrífa mig með
óþekkta heima að kanna.
Heima sem ég hef aldrei séð
en hljómarnir þínir sanna.

Tónarnir áfram mig teyma,
upp úr djúpinu toga.
Gullin þín viskuna geyma,
tendra gyllta loga.

Ljóðin þín lokka og tæla.
Þau leika við huga minn.
Um sál mína flæðir sæla
er heyri ég sönginn þinn.