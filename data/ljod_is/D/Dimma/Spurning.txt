Spurning

Það eina sem heyrist í tóminu í hjartanu, er reiðiöskrið sem er að æra mig.
Allt er svart..allt er tómt.

Allt jafn sorglegt og vængbrotinn hrafn
sem berst fyrir lífi sínu, vitandi að Dauðinn sveimar yfir og bíður þolinmóður eftir síðasta krunkinu.

Til atlögu leggur hann, og skilur ekkert eftir nema glitrandi fjaðrirnar
-löðrandi í blóði.

Hendur mínar titra, reyrðar fyrir aftan bak..
það blæðir úr sárunum.
Ég get ekki losað mig.

Berst um þar til ég missi andann,
missi viljann, missi trúna og missi vitið.
Birtan dvínar, nóttin kemur.
Sálin hverfur og lífið deyr.

Ástin er yndisleg- ástin er ömurleg.
Kannski er ástin ímyndun ein,
lygi svo við höndlum daginn,
- höndlum nóttina
- höndlum okkur sjálf.

Er það líf að lifa í lygi frá fyrsta
andardrætti til hins síðasta?

Mér er spurn...