Til þín

Ég spyr þig:

\"Var vont að falla frá himnum?\"
Og þú, Engillinn minn fríði, horfir á mig með vonleysi í augum; tár þín eru þitt svar.

Fyrirgefðu að ég sá ekki útrétta hendi þína,
fyrirgefðu að ég heyrði ekki þöglu hróp þín á hjálp.

Fyrirgefðu að ég skildi ekki.

Fyrirgefðu að ég sá ekki myrkrið sem vafði sig um saklaust hjarta þitt.

Núna veit ég að þú brosir.
Og þú blakar fölbláum vængjum þínum í takt við hjartslátt minn.

Og ég er róleg núna.

Innst inni veit ég að þú fyrirgefur mér,
og þú segir mér í draumum að þú elskir mig enn..

og þú brosir..