Í gestabók Skorrahesta

Svarri sendi kveðju 30.08.09:

Ekki er mér orðið um sel 
hvað æðir fram um vegi. 
Það yfirskyggir að ég tel 
óðalsbóndann í Skálateigi.

Doddi Júl svarar:

Af Norðfirðingum fréttist fátt 
flestir puða í hljóði. 
Einn er þó sem hrópar hátt 
með heimagerðu ljóði. 

Óðalsbóndans ægitök 
á orðsins ljóðasnilli 
yfirskyggja baslabök 
og berast manna á milli. 

Svarri svarar:

Ekki verður af honum skafið 
til orðaleikja er karlinn við. 
En þeim er oftast þannig farið 
að Þórður mátar stórskáldið.