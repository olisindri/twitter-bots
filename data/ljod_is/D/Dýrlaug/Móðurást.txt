Móðurást

Lítil hönd í mína leggur
Líf sitt tryggur' á móðurást
Broshýrt andlit bræðir kulinn
Færir gleði, trú og þrá

     Í dag við skulum vera saman
     Mamma, bara þú og ég
     Leika, hlaupa, hafa gaman
     Já og njóta tímans vel

Hönd í hönd við göngum saman
Út í lífsins æfintýr
Gleði' og sorgum deilum saman
Og þú blómstrar ástin mín

     Já í dag er fátt sem áður
     Líf þitt snýst um fleira' en mig
     Vinir góðir, sætar stelpur
     Snúast nú í kringum þig

Áhyggjur þær vaxa með þér
Ertu tryggur vinur minn
Vannstu verkin fyrir skólann
Komdu' á réttum tíma inn

     Já það kemur stundum fyrir
     Að ég hugsi um þann dag
     Er þú sjálfur passar líf þitt
     Og ég kannski slappa af

En alltaf gott við eigum saman
Getum rætt um lífsins veg
Og ei mínútu ég minnist
Sem ég vildi missa af

     Þú brátt velur eigin lífstíl
     Og þá braut er hjartað sér
     Stolt ég fylgi þér í huga
     Og í hjarta hvert sem fer

Svo kemur kannski stóra ástin
Flýgur þú á skýji burt
Eignast fjölskyldu og framtíð
Ykkar trygg í faðmi hér

     Þá ég amma verð nú gjarnan
     Lítil hönd í mína fer
     Hjartað fær nú fleiri' að gæta
     Ei það líkar mér nú ver