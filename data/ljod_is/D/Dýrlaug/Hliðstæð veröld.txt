Hliðstæð veröld

Hallandi húsveggir
of lágar dyr
þröngur gangur
of mikið strit

Andlitið undið
kroppurinn stór
fætur mislangir
hlandgult hár

Lítil fjölskylda
engin ást
fáir vinir
miklar skuldir

Síminn hringir
bankinn að rukka
því miður - segi ég
enginn vinningur

...en þegar ég halla aftur augunum
verður veröldin gul
af hamingjusólinni
svo skær - svo björt

Falleg - utan sem innan
fötin passa
sleiki útum -
eins og köttur við rjómaskál