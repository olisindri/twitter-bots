Ungar Stúlkur

Þessi staður, þessi stund
Leka saman í eitt andartak
Sem aldrei má taka enda.
Því þú stendur svo ofurkyrr
Og hreyfir hvorki legg né lið.

Þessi augu, þetta andlit
Myndar sársauka í hjarta mér
Sem er tvíræðnari en trúin
Því ég veit ekki hvort ég elska þig
Eða er höfuð mitt ekki viðstatt.

En einmitt núna, 
Er rödd þín köld sem hafið
Og minningin um þig
Er að hverfa úr skauti mér
Og ég finn ekki fyrir andardrætti þínum lengur
Svo róandi þétt við háls mér.
Og ég finn ekki hjarta þitt slá hraðar
Upp við opinn lófa minn. 
Þú ert hvergi staddur
Og andlit þitt hverfur inn í hugarheim ungra stúlkna
Sem vita ekki hver þú ert.

Þessi staður, þessi stund
Fara brátt að deyja út.
Og við verðum að hindra það.
Svo ég og þú getum staðið aðeins lengur hérna
Og horft í sorgþrúngin augun.
Sem lesa hvert einasta orð sem í sál okkar flýtur.
Og ungar stúlkur vita ekki hver við erum lengur.