Hefði átt

Ég sleppi takinu af þér
um leið og ég 
þurrka burt mín beisku tár. 
Sóun dýrmæts tíma 
lífs míns var
að horfa í augu þín.
Snerting þín er eins og
glerbrot í huga mér
og þú rispar mig alla upp.

Minningin um þig
eyðileggur gleðina
sem ég reyni að láta ríkja
í huga mér dag sem nótt.
Þú ert ekkert nema 
skuggi einn
sem fylgir mér 
fastur í huga mér. 

Hefði átt að enda fyrr
því við vorum aldrei neitt
hefði átt að sleppa þér
áður en ég hélt í þig.