Björtu ljósin

Björtu ljósin skína í gegnum mig
eins og ég sé ekki þarna,
bara draugur hversdagsleikans
sem hverfur úr huga þínum innan skamms.

Ég er þreytt, langar að sofa alltaf.
Samt held ég áfram að segja 
\"Gjörðu svo vel og góða skemmtun\"
með bros á vör.

Þú ert með hnút í maganum.
Þú rakst 3 manneskjur í dag
en ferð samt út með konunni
eins og ekkert hafi gerst.

Björtu ljósin skína í gegnum þig
eins og þú sért ekki þarna,
bara draugur hversdagsleikans
sem hverfur úr huga mínum innan skamms.