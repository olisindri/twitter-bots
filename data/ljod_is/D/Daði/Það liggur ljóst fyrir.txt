Það liggur ljóst fyrir

Brotin safnast saman nú sé ég
allt mun betur
heildarmyndin - auðlesin
þar sem áður var óséð letur

Rifja upp fyrri tilvistir sem fanga
hug minn og sína
frá því ég varð steinn
og svo alla þróunarsögu mína

Allt upphaf liggur ljóst fyrir
í mínum augum
langt frá stóra hvelli
og heilögum geislabaugum

Heiminn skil til fulls
skynja himin og hel
fæðist ei framar
og hvergi framar dvel

Milli fjarlægra fjalla, frjáls
og milli þrengstu þrengsla
allslaus, aldrei, hvergi
og án nokkurra tengsla

Alls sat ég óáreittur
ótal aldir, hugsun sára
en að lokum - ein stök bára
lék á sjálfskapaðan heimsins ára

Náði raunveruleikanum
varð að sannleikanum
allsstaðar reikaði um
fullkominn í fullkomnleikanum.