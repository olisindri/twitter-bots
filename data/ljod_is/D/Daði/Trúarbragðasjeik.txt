Trúarbragðasjeik

Sötra framtíðar vísindamenn tveir trúarbragðasjeik
hyggst annar lækna efnið en hinn andann
rímar annar úr sér garnirnar - hinn truflast í spurningarleik
með ofurgreindarvísitölu - vita allan fjandann

Sigrar annar ljóð dagsins en hinn prófið
sigra að lokum heiminn og sjálfan sig
setjast árlega á alþingisbekk en leiðist málþófið
smile-a er hvunndagsraunirnar ríða þeim á slig

Pie Jack setur upp kúrekahattinn og klárar trivalbökuna
klárar hana alla sjálfur þó súr sé, frá ´85*
Geifuglinn portúgalski galvaski bíður með aftökuna
tekur slim-ljóðatöflur án þess að fara í orðagym (og segir simsalabim)

Sest loks sól við sötur hljóð þeirra við Íssel
signa sig báðir og líta í átt að hjarta
semja ljóð um fögur fljóð, sem rífa hvort hjarta þeirra í parta
uns hin mjóslegna Marta spyr ,, hvað eruð þið vísindamennirnir að kvarta?\"
svara: ,,við vorum að þýða með rími á latínu innihald Magna Carta\"

-svo gráta þeir saman banana og lakkrís tárum.

---------------------------------------

Þerra loks krókódílatárin og tölta á skjótum sínum af stað
á Pie Jack setrið - horfa á systur Hönnu og hana sjálfa
skyldi myndin fjalla að venju um framhjáhald, skilnað og annað tað
og skyldi Woody Allen leika aumingja með renglulega kálfa?

- og rétt áðan var höfundur glaður en er nú orðinn pirraður við tilhugsunina, því honum er mjög illa við Woody Allen og neyðist því til að yrkja illa um hann - í allri þeirri merkingu sem felst í því yrkja illa um e-n. (Og nú ómar í höfði höfundar ,,Nei, ertu geðveikur - Woody Allen er algjör snillingur\"... en ég segi: ,,Púúú á Woody Allen! - Púúú segi ég!\"