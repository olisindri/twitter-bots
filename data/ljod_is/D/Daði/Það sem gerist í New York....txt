Það sem gerist í New York...

Dyrnar opnast og þú stígur varfærnislega inn
í þetta reykmettaða hálfspeglaherbergi.
Deyfð ljósin skína á dökk bláa veggina 
og skuggarnir mynda óhugulegar verur
eða eru þetta fastagestirnir?
Þetta er allt eitthvað svo óljóst
uns einhver rýfur þögnina  
með því að rífa blað...
nei, þetta var nakinn miðaldra maður 
með slaufu og hormottu 
að standa upp úr leðursófasetti.
Hann bíður þér til sætis á barnum
og blandar fyrir þig alvöru mjólk 
og færir þér skiptimynt fyrir skyndimynd,
bendir þér á klefann þinn.
Þú þorir ekki öðru en að hlýða,
og sest í þennan einkaklefa með 
klósettpappír á hægri hönd
og peningamæli á vinstri hönd.
Leiðbeiningarnar á veggnum
biðja þig vinsamlegast að klæða þig í galla
og að því loknu virðist líkaminn dofinn – af spennu? 
Er þú stingur sveittum 100 kalli í raufina 
uppljúkast veggir og þú ert sjálfur til sýnis,
á sviði og barþjónninn hann drottnar – og undramjólkin lekur niður munnvikin.
Augun lokast, augun opnast 
og síðasta minningin áður en þú vaknar
á umferðaeyju, er dvergur með leðurgrímu 
að slá honum beinstífum í andlitið á þér.