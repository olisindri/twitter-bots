Kyndilberar komandi kynslóðar (er var fullkomnað – týndist – og birtist nú í verri útgáfu en birtist þó)

Raddir morgunsins
þagna til bylgjuagna
raddir kvöldroðans?

Rís ný kynslóð upp
svo menn magna og fagna
nýrri sagna-hefð 

Mannlegu eðli
gerð skil með vísindunum
án trúarinnar

-----

Nýta það sem var
vitað og nota í bland
við nýjan fróðleik

Reyna að svara
á þessum heimsins hjara 
spurningum lífsins

Framtíð björt eða 
rök ragna? – ei þörf (lík)vagna
til vítis lagna

-----

Tíminn er hringrás
Endalaus (boð)hlaup kynslóða(visku)
- ferskra huga þörf

Kynslóðarinnar
kyndilberar, bíða hér
komu Gunnars Dal

Í lífskapphlaupi
ódauðlegu ljóðanna
menningargróða

-----

Óð allra óða
sjóða góð, með Vikk fróða
ljóð allra ljóða

,,Óendanlega 
stutt augnablik sem varir 
um alla eilífð”*