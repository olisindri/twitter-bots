Af röðum af martröðum

Mig dreymdi að börn dræpust úr hungri
að dauðinn fengi ekki á mig
sæti dofinn með cola drykk í hönd
dáleiddur og sama um bræðrabönd

Ég leitaði ráða hjá heimilislækni
lausn hafði enga á mínum vanda
enda var honum alveg skítsama
um vanda íbúa annarra landa

Ég leita nú ráða hjá óhefðbundnum 
tjáir mér hann dreymi stundum
slíka drauma en ætti þó lausn
sem hann hefur prófað á sér og á hundum

Með grásprengt hár er gægist undan
galdrahatti þeim er hann ber
ber á mig bananakrem og  segir:
,,þetta virkar á martröð það ég sver...
...Síðan hef ég aldrei sofið betur
martraðir einungis vakandi
bananakrem þá jafnan á mig ber
stórhættulegur í umferð akandi”
...,,og raunveruleikinn hefur ekki fengið neitt á mig síðan!”

Ég: ,,Fæ þá hjá þér eina túpu”