Flaumur

Afsvæðavæðing og einkavæðing fjallkonunnar 
- erfið fæðing – fær sér blæðandi bræðing
Eftir snæðing á tvíræðin tvíæring 
einstaklingshyggju- eða á velferðarríkisgæðing?
En til svara - stara góðærisferðaveðurs 
feðraveldissíamsflokka valdaþreyttir íhaldsmenn
eftir sitja, aðra smita 
af aðgerðarleysi og stjórnskyndibita 
- leyst hafa ótamda skepnu úr læðing...

Ei ungir harma, 
frjálsa skepnu, endalausa arma 
og sér nýta, arma af slíta og sér temja
Slíkt er sumra gremja og emja 
um óréttlæti og óhamingju þeirra 
sem ekki eiga æti
Það skal viðurkennast 
að af frelsi sumir brennast 
en af slíku særi 
myndast önnur tækifæri
tímabundið hallæri ei vesturveldasamsæri 
- fáfræði í siðfræði en ekki illt innræti!

En er í frelsi líka helsi? 
Puntuð skattfrjáls portkona í pelsi 
er hún betur bönnuð eða leyft 
að flæða eins og reykur úr reykelsi?
Er frelsi um orðaleik? 
Er hann jarðaberjasjeik?
...eða er á orðið trúandi einsog 
einhvern hinn heilaga sannleik?

Því breytist svo fátt strax til batnaðar?
nema framleiðsla ódýrs fatnaðar 
og því ég ligg í móki? 
því ofurvaxnar máltíðirnar 
í maganum eru ekki sjatnaðar.

-------------------------------------------

Smættarhyggja ,,smile”ingjanna 
smyr smeðjulegum gervismaragðaragnarbrotum
sem smyrli yfir smásál smælingjanna.
Tengja sálartetrið tilbeiðslu tekjuinnkomu 
og tengiforriti tignarmanna og kvenna
með túrblóði tengdarmæðra milli tanna

Tilbúinn gervitöfra tilbreyting 
með töfrasprotta tilboðsgjafa
Teygist á tékkareikningi 
en tilfinning er líka vara
Svæsið er ræsið og svalur drykkur
svalar þorsta en ei losta
Svaðilför mun meira kosta
en konur neita að svara

Sambandi sundrað - sukkað – numdar
suðurstrendur, kvennalendur
Sundurtæting sálar, súlurita
en strita súludansmeyjar....
Tætt er tálkvenna tvenna 
því ei menn nenna 
að þjappa í sama gatið
Og konur þið ratið 
er hýru einu auga renna 
þessir anti-pussupeyjar

Smápakki fyrir smápeninga 
smáskammtalækningar smásopa
og kasti smáteninga
Smáréttir og smáskammtafréttir 
og smánarlegir raunveruleikaþættir – þvílíkur léttir!
Smásögur og smáþarmar 
á smásöluverði, 
smáyfirsjón smáþjófa yfirbugaðir
af smáverði
Smátölva-völva í smáþorpi 
smásálu smástjarna og smáólympíuleikar 
smábarna eru settir

-------------------------------------------

Tveggja sæta tryllitækið titrar
með tvíhnepptar tölvusálir vitrar 
en strætó starfsómyndin stritar 
- með hugsanir sínar bitrar.
Starfsöryggi er steingelt 
– starfslok strípaðra steingervinga einelt
Stefnuskrá stjórnmálaflokka úrelt
og málin illa melt

Alþjóðavæðing í tíma og rúmi
þökk sé alþjóðasinnaðra manna
Af alkunnu bollaleggja bolabrögð
og blótsyrði blökkumanna?
Markaðssetning, merkingarorðadrekking
og aukin þekking varla hlekking, 
með pappírsflóðareglugerðum 
vilja með forsjárhyggju kanna...
og sálir manna skanna
og tilvist alls sanna
og nýja tilgátur hanna
og komast ekki í spjall vegna anna
og og og og og...
            og...
            og...
            og...
            og...
..eru einmanna!!!