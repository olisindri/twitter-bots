Óður til hennar

Þú varst mér svo góð,

alltaf svo yndisleg og rjóð.

Stafurinn þinn gegndi 

mörgum hlutverkum.

Göngutúrarnir voru okkar tími.

Kleinur og pönnsur okkar matur.

Prjón og föndur okkar gaman.

Hádegisfréttirnar, Nágrannar og heklaðir innkaupapokar.

Alltaf saman.

Ég var þinn klettur

og þú varst minn.

Þú kenndir mér allt

sem ég kann.

Að lesa, að skrifa,

að elska og lifa.

Ég mun aldrei gleyma þér.

Þín Nafna

Sigrún