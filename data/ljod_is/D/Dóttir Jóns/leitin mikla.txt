leitin mikla

er einhver hérna inni?
nei nú er ég bara ekki viss

gái inn í skáp
kalla:
,,er einhver hér sem vill koma út úr skápnum?\"
enginn þar

kíki með kertaljós á öskuna í arninum
kalla:
,,er einhver hér sem vill koma úr öskunni í eldinn?\"
enginn þar

leita bakvið hurðina
kalla:
,,er hér einhver frá mínum bæjardyrum séð?\"
enginn þar

leita í hársverði mínum
kalla:
,,ef þið eruð þarna detti mér þá allar dauðar lýs úr höfði\"
enginn þar

gjugg í borg
sagði brauðristin
og ristaði horfnar sálir