Sonur

Sonur minn með saklausu brúnu augun sín,
svo fallegur með ljósa hárið.
Hvert fórstu hvar ertu ég leita þín, 
fastur í klóm fíknar svo fellur móðurtárið.

Dauðans barátta við dóp og vín,
blæðir stöðugt hjartasárið.

Djöflana hann berst við upp á líf og dauða,
dreymir´um að komast á réttan kjöl.
Helgreipum fíknin heldur í kauða,
kvalinn í fjötrum vill losna við böl.

Baráttan erfið við bölvun  þess og drauga
sem beiskju  valda og eilífðar sálarkvöl.

Fjölskyldan kvalin á sálu illa farin,
fallinn er og baráttan fyrir bí.
Djöfulsfíknin tælir  á draumabarinn
dópið glepur fíknin hann áfram knýr.

Samviskulaus í hjartanu sýnist kalinn
heimurinn hruninn enn á ný.