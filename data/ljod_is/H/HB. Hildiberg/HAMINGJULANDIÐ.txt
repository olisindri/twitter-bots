HAMINGJULANDIÐ

Haustlitirnir eru mér hjartfólgnir,
ég horfi á þá heilluð 
af margbreytileika þeirra, 
þeir senda mig í ævintýraheim 
hugsanna minna
þar sem allt er svo ltiskrúðugt og fallegt,
þar eru allir fallegir, 
þar eru allir frískir,
þar eru allir vinir, 
engin særindi eða dauði
bara fegurð, endalaus fegurð,
marglit fegurð sem kallar fram
allt það besta og fallegasta í þessum heimi.

Ég óska mér stundum að þessi heimur
væri raunverulegur og þar gætum við
öll átt heima, án særinda, 
ótta og leiðinda,
án veikinda og dauða,
ég myndi kalla það „Hamingjulandið“.