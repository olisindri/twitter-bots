kvöldbæn

Góða nótt kæri veruleiki
og takk fyrir alla þrálátu draumana

Góða nótt kæru syndir
og ég vona að þið takið Vísa
því sektarkennd er ég alveg búinn með

Góða nótt kæra eirðarleysi
allar blíðlegu sorgirnar þínar
áttu nú sinn part í mínum degi

Góða nótt dagur
þú heldur utan um þetta alltsaman
eins og vanalega

Góða nótt mín takmörk
ég næ taki á ykkur einhvern daginn

Og góða nótt gleði
við sjáumst á morgun.