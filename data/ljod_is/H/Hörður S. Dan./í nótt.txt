í nótt

Lokaðu fyrir mig augunum
og finndu hendur mínar
leita að andardrætti sálar þinnar,
svæfðu efa dagsins
í snertingu verkfæra hugans,
leystu þínar syndir frá skildum sínum
og leyfðu þeim að njóta sín
í unaði væntinga minna,
finndu fingur mína
leika upp eftir þrám nautna þinna,
niður eftir líkama þínum,
leyfðu mjúkum straumi kossa minna
að skjóta rótum í skúmaskotum 
minninga þinna,
lokkaðu hlýju líkama míns
inn um glugga gleði þinnar,
og elskaðu mig eina nótt,
elskaðu mig heila nótt,
og á morgun
þegar sólin dreifir gulli sínu
yfir kofa mannkynsins,
efastu þá um sannleika
tjáninga tilfinninga minna,
vertu þá farin.