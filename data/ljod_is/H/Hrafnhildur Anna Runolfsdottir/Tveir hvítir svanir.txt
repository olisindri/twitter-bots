Tveir hvítir svanir

Draumur 1: Tveir hvítir svanir standa í flæðamálinu. Geislar kvöldsólarinnar leika um sveigða hálsa þeirra. Lauf trjánna gullin líkt og sólin.  

Draumur 2: Tveir hvítir svanir synda saman. Yfirborð vatnsins gárast er þeir líða hjá.  Þytur í föllnu laufi.

Draumur 3: Tveir hvítir svanir. Annar fallinn. Naktar trjágreinar endurkastast í bláum fletinum. Ilmur af frosti. 

Frost.

Kaldar tær. Krepptar í þröngum gúmmískóm. Lopahúfa sem stingur. Fallinn svanur í poka.  

Sorg. 

Hjarta sem slær of fast. Fótleggir sem bera ekki þungan. Andlit sem skolast af. 

Tóm. 

Heilög gröf og sjórinn og seltubragð af vörum.