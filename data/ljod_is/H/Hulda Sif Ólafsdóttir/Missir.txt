Missir

Guð á himnum gefi að þér
gæfan fylgi ætíð á þínum veg
Vonar mamma að veitist sér
vera önnur jafn björt og yndisleg.

Yrðir þú þó á vegi mínum aftur, 
ég örmum mínum um þig vefði skjótt,
úr fylgsnum myndi flæða móðurkraftur
og friður fylla sálu mína skjótt.

Skamma stundu fékk þitt ljós að skína
skoti litlu móðurkviði í. 
Ást mín mun þó aldrei á þér dvína;
um þig skjól í hjarta mínu bý.

Bænir mínar bitrar eru ei lengur.
Bið þig samt að ætíð vitir það
að þó ég þiggi að komi annar drengur;
þitt pláss áttu æ hjá mér í hjartastað.