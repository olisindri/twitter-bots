Ljósið í myrkrinu

Húmir í rökkrinu 
ljósvera. 
Geislar hreinleikans 
kljúfa myrkrið. 
Hún er birtan í svartnættinu. 
Ein. 

Í fjarska er ljósið, 
ljósið eina, 
sem hún ein sér. 

En í rökkrinu 
húmir hún ei ein. 
Því að úr kviksyndi óttans 
glampar á fleiri augu, 
glampar á klær. 
Kræklóttar krumlur 
fálma eftir fölsku sólskini. 

Þyrstar í von 
streitast myrkraverur 
á móti ljótleikanum 
og hrifsa til sín 
ljósglætuna. 

Sem ljósdropi í myrkri 
flýr hún svartnættið. 
Gegnum dimman dal 
skríður hún í átt að ljósinu. 

Þegar hún kemur í ljósið, 
ljósið eina, 
hefur vonleysið stolið birtunni. 

Í fjarska er myrkrið 
sem umlykur allt 
og hún ein sér. 

Og hún er aftur ein, 
skuggi af gleðinni, 
myrkur í ljósinu.