Mánaskin

Í björtu tunglskini 
svífur yfir vötnum 
mánadís, 
endurkastar birtunni, 
blindar hjörtu 
sem láta tælast 
af söng hennar. 

Ljúfir tónar 
liðast um loftið 
og laufin bærast 
af fögnuði. 

Lýsandi af hamingju 
tilbiður hún móður sína 
sem í fullum blóma 
breiðir ást sinni yfir heiminn. 

En þegar gyðjan 
leggst í hvílu sína 
og rökkrið svífur á braut 
fellur dulúð næturinnar 
í skuggann af nýjum degi. 
Óttinn við myrkrið hverfur 
og hjörtun fá sýn á ný. 

Huldan 
svífur á þokuskýi 
aftur til himna, 
grætur söltum tárum 
til mannanna. 
Því enginn man 
hver sefaði óttann 
er myrkrið byrði þeim sýn 
og flauelsmjúk dimman 
lagðist yfir jörðina. 

Hún var aðeins draumur.