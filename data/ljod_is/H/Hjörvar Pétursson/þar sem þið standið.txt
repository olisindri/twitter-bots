þar sem þið standið

Sælar ungu stúlkur!

sumarkvöldið er svalt

gætið þess
að ekki slái að ykkur

hljóðbært í logninu
háreystin úr laugunum
rýfur hægláta kyrrðina

þar sem þið standið

starið flissandi
í kalda linsuna-

Kyrrar nú stúlkur!

þið eruð
mörgum árum eldri
en þið eruð

þar sem þið standið

keikar
en þó
svo undirleitar

og allt sem hefur breyst...

nóg um það

Svona stúlkur mínar

farið og dansið
í döggvotu grasinu
dálitla stund