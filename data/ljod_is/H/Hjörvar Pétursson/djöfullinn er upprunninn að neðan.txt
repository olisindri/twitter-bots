djöfullinn er upprunninn að neðan

ég trúi ekki á guð
ég ætla bara að skrifa um það seinna
sko um guð

En ég trúi á hann!

nei ég trúi ekki á guð
og sé eiginlega eftir
að hafa fermt mig

Ég trúi á Travolta!

ég veit þó að ég trúi ekki
á boðskap vísindakirkjunnar
það er bara tómt rugl

hversu heil er trú þín
eða trúleysi?

ég trúi ekki á guð
en ég trúi að bænir
virki

ég veit ekki
hvort ég trúi á guð
en ég bið bænir
„just in case“

Ég trúi á stuð!

ég trúi ekki á
skiluru
kallinn með síða hvíta skeggið
sem stendur í gullhöllinni sinni
uppí skýjunum

en ég trúi á að það sé
eitthvað
sem verndar okkur
og

trúið þið
á drauga?

en já ég trúi á drauga
og hef séð
nokkrum sinnum

ekki oft samt

ég trúi ekki beint
á drauga

en ég trúi alveg
að það geti verið sálir
eða „andar“

þú þarft ekkert endilega
háhraða internet
til að ná í þá

Ég trúi á sjálfan mig!

ég trúi ekki á eitthvert
æðra máttarvald

ég trúi bara því
sem hægt er að
sanna

ef einhver getur
sannað
að guð sé til