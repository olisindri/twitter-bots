Gunnar er enn heill heilsu

gegnsýrð af ófrjósemi!

(athugasemdin á við um efni sem flokkast sem
krabbameinsvaldandi
stökkbreytivaldandi
hafa skaðleg áhrif á æxlun
stefna skal að því að efni sem eru framandi í umhverfinu
skaðleg mönnum og náttúrunni
verði ekki til staðar í framtíðinni)

þegar ég stóð á ganginum á slysadeildinni
horfði inn í stofuna
þar sem hann lá meðvitundarlaus
að berjast við ófrjósemi
bíða eftir að fara ekki
bara til að verða fyrir vonbrigðum--

sterkt eitur
gæti verið lífrænt leysiefni
eða hættulegt heilsu
í tengslum við efnið
hættulegt umhverfinu
ertandi
hættulegt magn
af efnafræðilega óstöðugum efnum
í hættulegum styrkleika

hættu!

vá ég vildi ekki hitta
alvöru frjálshyggjumann
að þínu skapi
þú kveikir í húðæxli
á gasgrilli drauma þinna
þú dælir paraffínolíu
í pípulagnirnar mínar

(persónuhlífar ófullnægjandi
efnið getur ert
skaðlegt vatnalífverum
skaðleg langtímaáhrif
á lífríki í vatni)

þar liggur
slefandi gallalausi séfferhundurinn
í steranautinu:

ég er farinn að drekka meira kaffi
stórhættulegt
sé ekki fram á að geta staðið mig
í frænkuhlutverkinu