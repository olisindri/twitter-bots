Hamingjuþula

Lífsins  nauðsynjar  garðinn  minn  skreyta
Ég  beit  á  og  veit  nú  að  hverju  leita.
Augun  á  skjánum,  hljóðin  hlustina  þreyta,
Heltekinn,  ofseldur, krásanna  verður að neyta.

Holur  að  innan  held  ég  í  keiminn,
Af  háværum  Mammons  stemmum  dreg  seyminn,
Allt  það  sem  áður  gerði  mig dreyminn
Ærir  nú  sálir  um  gervallan  heiminn.

Tærður  og  særður  treð  ég  í  mal,
Tæki,  klæði,  ferðir,  flug
Fáum  nautnum  vísa  á  bug.
Himnekst  er  mitt  hal, vísast  á  ég  mikið  val,
Ó,  guð  ég  elska  kapital.

Ég  sé  nú  eftir  að  kortið  var klippt
Og krónunnar  samningum  af  bankanum  rift
Að  geði  og  lundu  ég  ekki  fæ  lyft
Með  lántökum,  neyslu  og  yfirborðs  stift.

Hamingju  galdurinn  kvuð  vera  sá
Að  holuna  fylla  skal  innanfrá.
Einbeita  sinni  að  einföldum  dyggðum,
Elska og  sofa í fámennum  byggðum.

Keyptu  fátt  en  hyggðu  hátt
Liggðu  lágt  sem  lúðan.
Hógværð  rækta í  auðmýkt,  sátt,
Ei  sækja  skalt  í  yfirdrátt
Því  strengjalaus er brúðan.

Trúðu  á  tækifærin  öll
Trúðu  á eigin  dreyrahöll.
Treystu  á  aðra  tvisvar  á dag
Treystu  á  hamingju  og  þjóðarhag.
Að  því  búnu  ætla  má
Að  unaðsþankar  fari  á  stjá.
Þá  stendur  eftir  staðreynd  merk
Þú  stendur  eftir:    Kraftaverk.