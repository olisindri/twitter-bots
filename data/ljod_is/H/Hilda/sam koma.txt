sam koma

langt uppi í sveit
eru líka drottningar
í hentugri tísku
gjótandi augun
líta eftir ló
ljósið litið
gegnum glösin
fingrafara leitað
af nokkurri nákvæmni
syndin eina
í hnallþórum

sögur á lofti
hér, nú, 
úr annarri sveit, 
af frægu fólki
eða af næsta bæ
þeim þykir
ef allt er ekki
eins og eftir
bókinni

feilspor  
fordæmd lágt
og nartað 
hér og hvar
ætli þær hugsi
eitthvað
eða þarf yfirleitt eitthvað
að hugsa annað
en eitthvað
um náungann
hvað hann gerir
og ekki

hvað fleira er
skemmtilegt 
í þessari sveit...

jú auðvitað! 

bulla ljóð
til dæmis...