því ekki það

að sjá þig þarna í vöggunni
ég hafði aldrei séð svona lítið
og samt með þessi stóru augu
þú horfðir langt inn í mig 
inn í hjartað

og svo næst þegar ég sá þig 
þú varst stærri og gast fleira
nú tókst þú með feitu höndunum þínum
utanum mig og kreistir fast
alveg inn í hjartað

ég fór mína leið og þegar ég kom aftur þá varst þú þar sem ég var og fékkst
allt sem ég fékk nema fleira og meira
en það virtist ekki snerta þig þá
inn í hjartað

en þú fórst svo og opnaðir allar dyr
gleðinnar og fannst hana eflaust
lifðir hátt og hlæjandi dátt, en
hláturinn náði ekki alveg
inn í hjartað.

þú varst svo reið við mig og grimm
augun þín stóru ókunnug og svört
munnurinn fullur af ógeðslegum
orðum sem drápu allt en náðu þó aldrei
inn að hjarta.

og nú er það bara eitt eftir
allt annað brunnið í kringum okkur
samt slær hjarta þitt í takt við mitt 
og við byggjum okkur þá næstu framtíð 
um svolítið hjarta

því ekki það