Ljótir leikir

Upp mig vinnu ólánsvinur
undir mig og yfir hrynur,
sýrir mína góðu siði
stendur upp í yfirliði.
Með tungu sinni á tennur mínar
hann tjóðrar allar syndir sínar.

Fjandans sjálfs förunautur
finnur mig, sveittur, blautur.
Bítur mig barkann á, 
brýtur boðin köld og blá.
Guð þú mátt nú gæta þín
því grimmur dauði við mér gín. 

Logar hárið og litir heitir 
leggjast á og andann þreytir.
Stynur nú og stundir hátt
strýkir minn litla mátt.
Rífur hárið og rykkir oft
reka augu upp í loft.

Hrammar upp með hryggi mjúkum
hrökklast burt með huga sjúkum.
Þrýstir háls með ljótri þrá
þrengir að svo verð ég blá.
Ljótir leikir á vegi förnum;
henta ekki litlum börnum.