Vertu þinn eigin vinur

Heldurðu að við séum ekki eins og þú
við eigum sömu björg og bú.
Við erum hvorki mjúk né hörð
við lifum öll á sömu jörð.
Við borðum hvorki kavíar né skít
við erum hvorki svört né hvít.

Við höfum öll hugsun og hug
hugrekki og dug
og þó við höfum ekki öll hönd og fót 
en þó djúpa hjartarót.
Og þó við keyrum ekki öll um á bens 
þá erum við öll homosapiens.

Það geta ekki allir lesið eða keyrt
ekki allir séð og heyrt
talað rétt eða eitthvað mál
okkur var öllum gefin góð sál. 

Búdda, Allah, Þór eða Guð
þetta er eilíft trúarsuð
svört eða brún, maður eða kona
við fæddumst bara svona.

Ekki breytum við þeim sem við búum hjá
eða fjölskyldu hvað þá.
Hvort sem að við eigum tvo feður eða mæður
skrítnar systur eða veika bræður
þá verður hún alltaf eins og hún er
og hún tilheyrir þér. 

Ég vona bara að þú sért sáttur við það 
sem þú hefur og þá sem þú átt að
því um þá færðu fáu breytt
já litlu kannski ekki neitt.