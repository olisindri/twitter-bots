Skuggi læðist

Liggur í leyni bakvið stein 
Lævís teygja lipurra lima 
Augun loga, eyrun næmu 
Eðli sínu afturkvæmu 
Leynir djúpt í lífsins kima 
Læðir efa í mín bein 

Hljóðlaus ráfar, hleypur rennur 
Rými gegnum, ofar tíma 
Eirðarleysi felur slyng 
Ávallt streymir lífið hring 
Engin vinnst við köttinn glíma 
Hvæsir, glottir...skína tennur 

Veit að þolinmæði vinnur 
Skuggaköttur alla finnur