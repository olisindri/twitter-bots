Þakkargjörð hennar sem efaðist

Í dag dansaði sígaunastúlkan 
sinn villta dans. 
Ölvuð af hamingju víðáttunar 
og ilmi vindsins á sléttunni. 

Í fjarska líta fjöllin til himins 
og út yfir sléttuna. 
Dansinn dunar í hjartanu 
og dynur þungt í söng þagnarinnar. 

Yfir hvolfist endalaus himininn, 
heiðskýr eða skýjaður. 
Regn og sólskin, stormur eða logn 
saman snúast í hyldjúpu hljómfalli. 

Hring eftir hring eru stigin spor 
sem ávallt áttu tilvist. 
Og sléttan gleðst með fráum fótum, 
frelsi hugar, fegurð lífsins. 

Víðáttan tekur aldrei enda 
og vindurinn er alltaf ferskur. 
Vakir yfir ástin, 
sem allt gefur en ekkert á.