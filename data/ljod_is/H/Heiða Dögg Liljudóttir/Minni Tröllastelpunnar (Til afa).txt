Minni Tröllastelpunnar (Til afa)

Þegar veröldin var barn 
veifuðu álfarnir í hamrinum 
Klettarnir úti fyrir urðinni 
voru hvalir í felum 
Steinninn uppi í hlíðinni 
var Willísjeppi. 

Skrýtni hóllinn fyrir ofan húsið 
var óheppið náttröll. 
Hrafnarnir krunkuðu leyndarmál 
í næmt barnseyra. 
Og morguninn boðaði æfintýri 
sem biðu eftir að gerast. 

Rauða stúlknahjólið með skakka stýrið 
var tryllitæki, tímavél 
farkostur með óendanlega möguleika 
Skaust léttilega austur fyrir sól 
vestur fyrir mána, útfyrir endamörk alheimsins 
og til baka, fyrir hádegisverð 

Í morgun skein sólin í fullorðnum heimi 
Samt glottu skórnir og sokkarnir ærsluðust 
Rauða peysan frá ömmu var pell og purpuri 
Vatnið í sundlauginni hló 
Og ég brosti þegar ég veifaði til Esjunnar 
Og álfarnir veifuðu til baka :)