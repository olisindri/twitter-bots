?

?

Hárið lék í vindinum
hlaupandi lítil stelpa
lífið lék í höndunum
gast gert allt sem þú vildir.

Fólkið öfundaði og dáðist
svo elskuleg en samt svo einföld.

Við gatnamótin voru tvær leiðir
þú valdir aðra.
Óttaslegin þú þaust í gegn
það var of seint að snúa við!

Áhyggjufull móðir við gluggann þinn
óskaði þess að í þetta sinn
væri hægt að snúa við
og einhverstaðar laga þig.

Fólkið vorkenndi og hæddist af
hvert fór allt sem eitt sinn var þar?
Á lítill mynd stóð hreykin stelpa
með drauma og ætlaði þá alla að elta.

Var ekki bara hægt að hrista hana til
blása í hana skynsamlegum yl.

Í hennar heimi var hörmuleiki
lífið var enginn einfaldleiki.
Of æðisleg til að fá að lifa
eða svo sorgleg að klukkan hætti að tifa?