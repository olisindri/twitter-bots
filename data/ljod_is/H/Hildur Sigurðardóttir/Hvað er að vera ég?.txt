Hvað er að vera ég?

Skynveruleikasjálfsmynd mín
 er voð
ofin úr viðhorfum annara.

Áður en ég fór að hugsa
 í orðum
varð hún til sem tilfinning
um að vera einhvers virði 
eða ekki. 

Vera elskuð nægilega 
eða ekki.

Fullvissa þess að eiga heima 
í heiminum eða 
svíðandi,beisk tilfinning 
um skort.

Það sem ég sé speglast 
í augum annara 
verður mitt virði.

En hver er ég?

Handan þess sem ég skynja 
er annar veruleiki.

Verður ekki séður,
verður ekki heyrður,
verður ekki snertur.

Er aðeins 
 vissa þess 
að vera til  

                  ort 11/11/07