Sylvía Rós, ferming í maí 2002

Ég velti fyrir mér 
hvernig líf þitt
á eftir að verða

Muntu ferðast 
út um allan heim
eins og Sen konan

Muntu enda á Ítalíu
með mann sem elskar þig
og kyssir alla þína 
   leyndustu staði
um leið og þið hallið ykkur
upp að skakka turninum

Muntu enda í Lapplandi
með mann sem elskar þig
og heldur á þér hita
um leið og þið kúrið saman
í finnskum kulda 

Muntu enda í Ólafsfirði
með mann sem elskar þig
af því að þú ólst honum 
börnin fimm og fín
og af því að þú ert þú