Ekkert eftir

Organdi kaffikannan er yfirgnæfð
af skömmum yfrivaldsins í huga mér
Svartar sorgir
og sætar syndir
syndir sem hefði mátt sleppa
úr lífi mínu
en höfðu áhrif á sannleika veraldarinnar
Kaffikönnuópið er hætt
allt er hljótt
fyrir utan hrotur bólfélagans
sem hefði mátt sleppa
en samt ekki
Lífs míns ljós
hefur fjarað út
með seinasta vínsopanum
síðasta smóknum
Ekkert eftir 
annað en að ljúka þessu lífi
lífi einnar manneskju
sem hefði mátt sleppa 
að troða í þennan yndislega heim
heim sem líkar ekki við manneskjuna
sama hvað hún reynir
Eplamaukið á borðinu ekki lengur ætt
allt uppþornað og skrælnað
líkt og tárin
sem hafa lekið niður
á bringu bólfélagans
sem skeytir ekki neinu
vegna brennivínsdauða morgunsins