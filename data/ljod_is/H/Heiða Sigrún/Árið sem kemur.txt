Árið sem kemur

Ég hlamma mér niður á stólinn
lít upp í himininn
með söknuði til stjarnanna
sem ég er vön að sjá
sé að það er ekki ein einasta
stjarna á himninum 
hvert fóru þær
Er þetta kannski byrjunin 
á nýju svartsýnu ári
fyrir íslendinga
og á meðan bæjarbúar
sitja yfir borðum og syngja
sitja aðrir og syrgja hina horfnu
stjörnurnar sem kannski sjást aldrei aftur.
það koma nefnilega alltaf nýjar 
og nýjar stjörnur 
upp á yfirborðið
hvort sem okkur líkar betur eða verr
þetta nýja ár er tímamótaár
hjá ýmsum
stór skref verða stigin
stór orð verða til
en sumir sitja bara
og horfa á litlu snjókornin
falla hægt og sígandi
til jarðar eins og 
fiðri sem hefur verið 
hent upp í loftið
með látum
en kemur síðan niður
í hægð og vonar 
að látunum fari að linna.