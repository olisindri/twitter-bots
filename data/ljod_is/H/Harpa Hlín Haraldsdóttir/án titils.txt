án titils

Í myrkrinu fann ég að höndin þín heit
hægt og rólega hóf sína leit.
	Hún snerti streng
	og hjarta mitt spilar nýjan tón.

Í myrkrinu heyrði ég örlítil orð
ofurhægt læðast um huga míns storð.
	Þau nefndu streng
	og hjarta mitt spilar nýjan tón.

Í myrkrinu sá ég að lifnaði ljós,
lýsti og litaði frostsins rós.
	Það lýsti á streng
	og hjarta mitt spilar nýjan tón.

Í myrkrinu vermdu varirnar tvær,
vanga sem nú er bjartur og tær.
	Þú kysstir streng
	og hjarta mitt spilar nýjan tón.