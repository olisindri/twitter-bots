Óður til vorsins

Vor í lofti, vinur nýr,
vindar blása hlýju.
Grösin vaxa, vetur flýr,
vonin vex að nýju.

Ýlustráið örmjótt hér,
ótal rósir anga.
Lífið úti leikur sér,
létt er hér að ganga.

Rósin fölnar, féll í mold,
flögra blöð til skýja.
Ólgar lífið, elur fold
aftur rós upp nýja.

Skýjabólstrar bregða á leik,
blása vindar þíðir.
Smalinn aftur kominn á kreik,
krækilyngið og víðir.

Sólin hækkar  sífellt meir,
senn við fögnum vori.
Vindar blása, vona að þeir
vetri blása þori.