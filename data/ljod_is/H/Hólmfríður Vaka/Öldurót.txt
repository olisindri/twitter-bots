Öldurót

Við erum bárur í brimróti lífsins
berumst með veðri og vindum.
Stundum náum við að rótum rifsins
en í sjónum oftast við lyndum.

Öldurnar mislangt eiga að landa
og mismarga leiðandi máva sjá.
Sumar synda mót straumnum og stranda
og sökkva of snemma í hyldjúpin blá.

Hugur minn sem vaggandi vökvinn blár
vaggar í óvissu og ófylltri þrá.
Nær ekki landi ár eftir ár.
Rekur þá heldur lengra frá.

Einn dag mun líka þessi alda
safnast til föður síns Njarðar.
Hverfa smá saman í kelduna kalda
kveðja þá fegurð vor jarðar.