Sálarskipið

Sálarskip mitt fer hallt á hlið
og hrekur til skaðsemdanna
af því það gengur illa við
andviðri freistinganna.

Sérhverjum undan sjó ég slæ
svo að hann ekki fylli
en á hléborðið illa ræ,
áttina tæpast grilli.

Ónýtan knörrinn upp á snýst
aldan þá kinnung skellir,
örvæntingar því ólgan víst
inn sér um miðskip hellir.

- - -

Sýnist mér fyrir handan haf
hátignarskær og fagur
brotnuðum sorgar öldum af
upp renna vonar dagur.