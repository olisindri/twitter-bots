[Signor einn]

Signor einn, er svartur var,
sunnan kom úr dölunum,
heim að mínum húsum bar,
hafði verk í mölunum,
gaurinn beiddi gistingar
og grýtti af sér hjölunum,
honum gaf ég svoddan svar,
sitja mætti á fjölunum,
gleypti hann mat í garnirnar,
gnagaði af suðarvölunum,
lapti upp mysu leifarnar,
líkur reyðarhvölunum,
um skuld mig krafði, skakkt upp bar,
skeikaði ríkisdölunum,
líka þreif til lummunnar,
lauk upp reikningsskjölunum,
gjaldið ég í geði snar
greiddi að fölskum sölunum,
svo honum yrði hlýrra, – en hvar?
Í helvíti og kvölunum.