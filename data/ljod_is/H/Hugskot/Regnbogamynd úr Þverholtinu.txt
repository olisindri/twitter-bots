Regnbogamynd úr Þverholtinu

Ég vildi að ég gæti birt hér á blaðinu
myndina sem móðir náttúra
málaði í huga mér

í dag

Hún stendur mér fyrir hugskotssjónum
ofan við gráleitan Hlemm
neðst í Holtunum

þar sem regnboginn 
í allri sinni dýrð
sveigði sig
undir

annan regnboga 
–	ívið daufari

eins og grátbólgin dagskíman tæki við 
af fölnandi fortíðinni

yfir rústum 
Hampiðjunnar

og fyndi skyndilega brennandi þörf 
að klára á einu augabragði 
alla litina sína

fyrir næsta skúr