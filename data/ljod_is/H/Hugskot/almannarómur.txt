almannarómur

þær fljóta víst sofandi
að feigðarósi jólanna
húsmæðurnar

sem gefa ‘graut’ í konfektgerð og jólabakstur

(nota orðið graut 
af því það orð er svo húsmæðralegt 
og svo er ruddalegt að tala um skít svona rétt fyrir jólin)

þær fljóta þangað í rólegheitunum við kertaljós
með búðarkökur í skál og nóakonfektmola 
bráðnandi á tungunni

bók í hönd

og bráðum koma jólin
(ó jú  - víst - koma jólin)