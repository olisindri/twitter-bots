ved dyrehavsbakken

í ljósaskiptunum 

sat hún 
dökkhærð 
með uppsett hár 
og litla tösku við fætur sér 
á trádrumbi við skógarstíginn 

þarna sat hún og beið 

léttklædd 
í bleikum kjól 
og hælaháum skóm 
með eldrauða hjartalaga 

halogenblöðru 
sem bærðist í golunni 

hún beið 

meðan við horfðum á hestakerrurnar 
flytja fólkið 

í átt að lestarstöðinni 

þegar síðustu sólargeislarnir 
léku sér í laufi trjánna 
meðan skuggarnir 
lengdust 

og litlir ástarenglar 
lágu örþreyttir á blómakrónum 
uppiskroppa með örvar eftir annríki dagsins 

amor amor 

og þessi eilífðar bið 
eftir honum