júlídagur

ilvolgur asparsnjórinn fýkur í skafla á sumardegi

eins og til að minna á hverfulleikann
að aftur kemur tími hinna köldu snjókorna

biðukollan hneigir sig
æðrulaus

líkt og aldurhniginn heiðursmaður
sem hefur nógan tíma

andar að sér ilmi bleikra rósa
á nærliggjandi runna

baldursbrárnar  kinka kolli

vita

að nú er tími til að njóta
það kemur síðar sem koma skal