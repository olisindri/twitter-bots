Bankastræti

ég hef samúð með Hróa Hetti

sem stendur með þaninn bogann í Bankastrætinu
og heldur að hann sé baktryggður
af almúganum

Hrói hefur staðið þar alla tíð
síðan Skíriskógur var höggvinn

og hefur ekki enn fengið þau skilaboð 

að fógetinn flutti alla bankana til útlanda
gengistryggði verðbæturnar
og fyllti fjárhirslurnar

af ávöxtum
smælingjanna

sem standa bljúgir við grátmúr Alþingishússins
og biðja um skuldbreytingarlán
eða marða banana
og epli

án aukakostnaðar