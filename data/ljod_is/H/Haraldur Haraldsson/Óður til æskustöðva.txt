Óður til æskustöðva

Mér er alltaf mikils virði
að mega geyma fagran sjóð
björt er sól í Bitrufirði
bjart er yfir æskuslóð.

Lék ég mér sem lítill strákur
labbað var þá upp á brún
eða líkt og fimur fákur
frjáls ég hljóp um fjöll og tún.

Lífið var mér létt í spori
ljúfu æskuárin góð
allt varð þá að einu vori
ættjörð þér ég syng mín ljóð.

Minningar sem gleði geyma
gleðja augun tindar,skörð
þar sem ljúfar lindir streyma
og líða hljótt í Bitrufjörð.