Dagur í lífinu.

Þeir sungu \"When I\'m sixtie four\"
snillingar léttir í lundu
heilluðu alla sem hlustuðu á
og hljómana sígildu fundu.

Í stúdeó Apple ég staddur var
og stundin er heilög í minni
það hljómar enn í höfði mér
himneskur söngur þar inni.

Ég vaknaði upp við vænan draum
en vissi að ég var bara heima
og lét því í spilarann \"Let it be\"
svo ljúft mig fór aftur að dreyma.

Mig dreymdi um daginn í lífinu
og drengina sá ég í anda
syngjandi \"We can work it out\"
vinirnir okkur til handa.