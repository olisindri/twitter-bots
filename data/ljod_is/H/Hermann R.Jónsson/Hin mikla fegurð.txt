Hin mikla fegurð

Lífið 
á sína miklu fegurð
við þurfum
að sjá hana og finna
því hún kemur aldrei
af sjálfu sér

það er ekki lífið 
sem er flókið 
við sjálf flækjum það
af svo miklum móð
og
með því 
leyfum við
eigin vanlíðan að nærast
síðan að sigra

en
ef við þræðum okkur
í gegnum lífið
með auðmýkt og sól í hjarta
þá verða sigurlaunin okkar
sem er lífið sjálft
í allri sinni dýrð