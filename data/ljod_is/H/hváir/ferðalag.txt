ferðalag

mitt öskur
er hvísl í stormi
en stormurinn byrjar 
í lognmollu

lífið líður hjá
á tíma ljósgeisla
á leið frá sólu 
til jarðar

lítilsvert en samt
svo mikilsvert
eins og andartakið
sem glitrar á öldutoppi

eins og leið snjókorns
frá skýinu
þú bráðnar á tungu
barnsins í garðinum

líf laufblaðs
hefst á leið sinni
í falli frá grein
til jarðar

ferðalagið
er það eina
sem þig í 
heiminum varðar