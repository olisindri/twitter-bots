Jesjúss og lærisneiðarnar

og Jesjúss sagði við lærisneiðarnar;
takið við salti jarðarinnar
ávexti rótarinnar
blessaðar séu lendur þínar
upp étnar
af jörðu ertu kominn
og af jörðu skaltu úr
afturenda aftur verða

svo breytti hann vatni í vín
og fór á tónleika á Sirkus
sama kvöldið
blessuð var meyjan og
dýrlegur var eplasnafs
og erfitt var að seðja þorstann
fyrir mann sem labbar á vatni

en þá aftur um kvöldið
hann fylltist af heilögum anda
en í minni sveit
þá köllum við þetta víst landa