Dögun

Um langan tíma leitað hef ég heitt
um lítilfjörleg Reykjavíkurstræti
og gengið sumar götur vítt breitt
í góðri von um að stíga niður fæti.
Mitt farg var það að finna aldrei neitt
sem fangað mína hugarelda gæti
í daufri birtu drap þá myrkrið svarta
djúpa þrá sem bjó í mínu hjarta.

Mér finnst ég hafi fundið nýjan heim
sem fyllir mig af undraverðum mætti.
Þú glæðir huga minn með geislum þeim
sem glaðlega ég vildi að ég ætti.
Mig langar svo að leika höndum tveim
um þína lindartæru andlitsdrætti
því ljúflega þú lýsir upp mitt hjarta
í lífi mínu ert þú ástin bjarta.