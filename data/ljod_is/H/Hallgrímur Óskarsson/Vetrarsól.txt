Vetrarsól

Og svo kom vetur.
Og fólkið fann kulda og krap á götunum
og bleytu í báruðum fötunum.
Flestir gengu feykihratt
að flýta sér inn úr kuldanum.

En ég hægði á mér
því ég heyrði tónlist hennar
og hlustaði um stund.
Þetta var tónlist
svo taktföst og hrein
hún talaði mikið um vorið.
Ég gat ekki annað en gengið heim.
Dansandi eftir djúpum takti hennar.

Og ég sá þig brosa.
Þá rufu skýjin þögnina
og hleyptu þúsund dansandi sólargeislum
silfurtærum niður á grundir mínar.
Og hrímið hjaðnaði
um þungan frostavetur.

Sjaldan hefur svo lítil hreyfing
leikið sér eins djúpt í huga mínum.
Hvað er sá maður sem mikill er
en missir af fræum vaxa?

Þessi vetur var mitt heitasta sumar,
allt mitt æviskeið.
-
Og svo kom sumar.
Og þetta sumar kom heitt
inn í hjörtu mannana
sem hlógu og skríktu og skemmtu sér.

En í mínu sumri
féll eik á opnum vegi.
Ég sá þig svo oft
en sjaldan ég fann þig.
Og sjaldan ég heyrði
tónlist þína hljóma.

Góð voru grösin sem visnuðu
og fundu mín fölnuðu lauf.
Ég rifjaði upp og reyndi að muna brosið
og þá bárust til mín tíu sólargeislar
en ekki þúsund eins og áður fyrr.

Bjartir voru hellar
bak við mig
en myrkvuð eru fjöllin framundan
í mánaskini djúpu.

Þetta sumar var minn kaldasti vetur,
allt mitt æviskeið.

Hvenær kemur veturinn
með vetrarsól?

Hljóð er þessi freisting
og hættuleg
í huga mínum öllum.