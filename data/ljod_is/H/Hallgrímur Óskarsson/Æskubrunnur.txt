Æskubrunnur

Eitt stundarkorn á ævi ungra manna
er undarlega langt í minni drengja
sem hafa notað tímann til að kanna
hvað tómleg kornin vetrarnætur lengja.
Því vegna allra veraldlegra anna
að vinarþeli fer nú brátt að þrengja;
þó hverfur aldrei kanntur, hús og grunnur
sem kunnuglega reynist mikill brunnur.

En kaldir vindar vaða yfir löndum
þótt veröld færist nær á okkar dögum.
Þótt handverkið af heilindum við vöndum
þá heillast ég sem fyrr af okkar sögum.
Ég finn nú sífellt betur fyrir böndum
sem blóðug treystum við með okkar lögum;
því lengi mun ég lifa á okkar minnum
og leitast við að halda okkar kynnum.