Ástkæra heimsveldi

Gefðu mér stríð 
svo ég megi vaka

og ekki eitt af þessum smávægilegu í Afríku
sem snúast um að hindra naflausan harðstjóra 
í því að misþyrma kúguðum þegnum sínum
og er rétt minnst á 
á blaðsíðu 13 í Morgunblaðinu.
Heldur eitt alvöru
sem snýst um olíu 
og er sjónvarpað beint 
frá einhverju Arabalandi
hingað upp á Frón.

Ó, gefðu mér stríð
svo ég hafi eitthvað til að skrifa um
en gerðu það í fjarlægu þriðja heims ríki
þar sem aðeins þeir deyja 
sem ég þekki ekki.

En gefðu mér svo frið til að búa hér
langt frá stíðsvöllum þínum 
og þeim ósanngjörnu orrustum sem þar eru háðar
en leyfðu mér að fylgjast með því 
svo ég geti gagngrýnt stjórnvöld þín 
og barist með orðum 
gegn yfirlæti þeirra
og því hvernig þau hyggjast 
herja á öllum heiminum 
með ógninni um hryðjuverk.

Gefðu mér stríð 
svo stjórnvöld minnar þjóðar geti stutt það
og tekið þátt í hernaði 
án þess að missa syni síns lands.

En ekki gleyma 
að gefa mér frið 
til að sofa milli loftárásanna.

Búðu svo um mig 
í bæli falsöryggis
og breiddu yfir mig 
vernd fjarlægðarinnar 

Gefðu mér stríð
svo ég megi vaka,
en gefðu mér frið 
svo ég fái að sofa.