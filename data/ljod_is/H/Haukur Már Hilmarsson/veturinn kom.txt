veturinn kom

snjórinn hefur læst sig 
í lægðir brekkunnar
og reisn kattartungunnar 
er flogin á brott

útigangur reikar um 
í eirðarleysi
á ofbeittri mýrinni 
og troðinn grávíðirinn 
týnist í fönninni

hungruð tófa læðist eftir keldunni 
og bráðum mun hún hrifsa 
aumt líf hrímtittlingsins

og í nótt 
þegar sjónvarpsdagskráin er búin
vaknar þjóðin upp 
við vondan draum

veturinn kom