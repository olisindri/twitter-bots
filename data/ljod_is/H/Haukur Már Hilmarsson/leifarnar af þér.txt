leifarnar af þér

ég þrýsti andlitinu niður í koddann 
og finn angann af þér

leifar kossa þinna hvíla enn
á grófu hörundi mínu
og ég finn ennþá unaðinn af 
ofurmjúkum snertingum þínum

dísætt bragð þitt varðveitis 
enn um stund á tungubroddi mínum 
og hverja nótt heyri ég lág 
en samfarandi nautnarhljóð þín
og reyni að draga þig nær mér

skuggarnir af nærveru þinni verða stöðugt ógreinilegri
og bráðum gleymist
að eitt sinn elskaðir þú mig
að eitt sinn elskaði ég þig