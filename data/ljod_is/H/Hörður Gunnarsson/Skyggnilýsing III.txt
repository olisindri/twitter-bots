Skyggnilýsing III

Á náttborðinu undir glugganum í norðurherberginu liggja þykk bindi 
af ævi Jóhanns Kristófers eftir Romann Rolland.

Útí porti teygja kolsvartir drangstromparnir sig upp í stirndan himininn. 
Yfir Esjunni blaktir silkislæðan geimverugræna. 

Úr Dúalgrammifóninum leikur Reinbert Gymnopédiur Saties 
svo hægt að hann er seinn tónleikagestur sem heitir Regn, 
heldur niðri í sér andanum hætti að rigna og breytir sér í súld 
sem úðast yfir áhorfendur í þakklætisskyni.