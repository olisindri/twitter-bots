Úr sumarkvöldmynd ljósmyndarans raunamædda

Glóandi gospillan sem aldrei virðist eyðast í skýjuðu glasi augna hans
og heldur virðist hún ekki ætlað setjast fyrir vestan Snæfellsjökul. 

Hann hlustar á eldri píanóverk Liszts, meðan ljósið penslar baráttu sína í rofnandi skýjafar einsog Biblíugat. 

Heiðarnar koma í ljós næstum lárétt lýsing margra vasaljósa niðrúr þykknandi þaki. 

Ljósgulir hnoðrar stakir í fjarska, fjólubláar slæður einsog peysa valhoppandi stúlkunnar. 

Endurkast hafflatar, ljósið leki indígóbláum olíulitum saman við blágrænt þörungaslím á steinum við mörk sjávar. 

?Hver segir svo að ljósið hafi ekki myrkur,  héðan í frá lita ég myrkrið allt öðru ljósi.?