Þú í ljóði

Með bleki,
á blaði
get ég ekki 
gefið af þér
rétta mynd.

Hvernig fæ ég þá
fangað þig 
í ljóð mitt?

Kannski 
ef ég færi stjörnurnar,
hnika til þessum helvísku ljósglömpum
með rómantíska orðsporið,
svo þeir myndi andlit þitt 
á næturhimninum.

Eða ef ég opna mér æðar,
dreg þig blóði mínu
á sólbrennda veggi borgarinnar.

Kannski
ef ég risti nafn þitt
með nöglum mínum
í hold elskhuga
ókominnar framtíðar.

Eða fæ ég 
aldrei
fangað þig
í ljóðvef minn?