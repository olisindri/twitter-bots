Flugþrá

Sóttheitir vængir mínir titra 
er þú strýkur þá 
hugsandi höndum þínum.
Og þú slítur burt eina fjöður,
svo aðra, 
og ég sé framtíð mína,
sveipaða myrkri þess 
sem eitt sinn gat flogið,
en aldrei meir.
Í örvæntingu 
ýti ég þér burt
og fleygi mér
út í lokkandi tómið 
þar sem vindurinn
hvín um eyru mín
og klettarnir 
taka mér opnum
hvössum örmum.
Gat ég þá aldrei flogið,
nema í draumi?