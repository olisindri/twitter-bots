Bálför

Kona gekk á sandinn
settist niður
og grét.

Flæðarmálið færði henni festi
alsetta perlum
sem hún þáði.

Öskrandi af sársauka
reif hún perlurnar af
eina af annarri.

Þær urðu að svartri ösku
þegar hún grýtti þeim
á haf út.

Athöfninni var lokið
konan stóð upp
og fór til síns heima.

Henni fylgdu tveir hrafnar
Æi, hættiði að krunka,- sagði hún,
-þetta voru verðlausir molar.