Glænýr bóksölulisti: Sjónvarpsmenn á bóksölulistum

Bókaútgefendum þykir ekki verra að hafa þekkta höfunda í sínum röðum og þeir eru nokkrir sjónvarpsmennirnir sem eru að gera sig gildandi í rithöfundastétt.

Glænýir bóksölulistar liggja fyrir og eru nú línur heldur teknar að skýrast. Vísir birtir nú lista sem taka til bóksölu vikuna 7. til 13. desember. Mikill hluti bóksölu ársins fer fram akkúrat á þessum tíma og er því mikið undir. Listinn er frá Félagi íslenskra bókaútgefenda.
Sterkt ljóðabókaár
Það sem efst er á baugi myndi vera það að Yrsa Sigurðardóttir styrkir enn stöðu sína, bók hennar Sogið er nú aðra vikuna í röð mest selda bókin á landinu. Að sögn Bryndísar Loftsdóttur hjá Félagi bókaútgefenda teljast þetta góð bókajól. „En það er í raun enginn óvæntur ofursmellur. Salan dreifist jafnt yfir mjög marga titla og það er í mínum huga mjög jákvætt.  Þá má búast við minni skilum eftir jól og það segir manni líka að úrval bóka sé með allra besta móti.“
Þá telur Bryndís árið 2015 óvenju sterkt ljóðabókaár. „Og svo liggur enginn vafi á því að skáldverk fyrir börn og ungmenni eru í mikilli sókn, í raun held ég að samkeppnin sé hörðust þar þessa dagana.“
Sjónvarpsmenn ryðja sér til rúms
Gaman er að rýna í listana og þá kemur á daginn að fjöldi sjónvarpsmanna hafa haslað sér völl meðal rithöfunda. Víst er að bókaútgefendur líta til þess, þegar þeir ákveða hvaða handrit eru tekin til útgáfu, hversu „sölulegir“ höfundarnir sjálfir eru í framan. Hvort þeir séu þekktir og/eða líklegir til að leggja sitt af mörkum við kynningu og jafnvel sjálfa söluna. Undantekningar á þessu gætu talist Arnaldur Indriðason og svo Gyrðir Elíasson; báðir menn sem eru ekki fyrir sviðsljósið og annar selur og selur meðan hinn hefur til þess að gera lítinn hóp aðdáenda.
En, einkum virðist þetta eiga við um barnabækur: Þá skiptir ekki minnstu að hafa þekkta höfunda og ágæt dæmi um þetta eru þeir Gunnar Helgason, Ævar Þór Benediktsson og Vilhelm Anton; allir þekkir af skjánum og þá í tengslum við barnaefni. Fleiri sjónvarpsmenn má nefna sem eru að gera sig breiða á bóksölulistanum. Ragnhildi Thorlacius gengur vel með sína bók og Björn Bragi Arnarsson kemur brattur inn á topp 20 listann með bók sína Áfram Ísland. Þá mætti ef til vill nefna Jón Gnarr í þessu samhengi, hann er nú í 20. sæti með Útlaga sinn. 
Þá er Illugi Jökulsson, fjölmiðlamaður og rithöfundur, býsna fyrirferðarmikill á bóksölulistum núna. Hann er inni á aðallistanum með Kafbát í sjónmáli auk þess sem hann nánast einokar lista yfir mest seldu Ungmennafræði- og handbækur.
Topplistinn 20 mest seldu bækurnar vikuna 7.-13. desember
Sogið – Yrsa Sigurðardóttir
Þýska húsið – Arnaldur Indriðason
Mamma klikk! – Gunnar Helgason
Útkall í hamfarasjó – Óttar Sveinsson
Þín eigin goðsaga – Ævar Þór Benediktsson
Stóri skjálfti – Auður Jónsdóttir
Stríðsárin 1938 – 1945 – Páll Baldvin Baldvinsson
Café Sigrún – Sigrún Þorsteinsdóttir
Vísindabók Villa : geimurinn og geimferðir – Vilhelm Anton og Sævar Helgi
Eitthvað á stærð við alheiminn – Jón Kalman Stefánsson
Nautið – Stefán Máni
Hundadagar – Einar Már Guðmundsson
Brynhildur Georgía Björnsson - Ragnhildur Thorlacius
Og svo tjöllum við okkur í rallið – Guðmundur Andri Thorsson
Endurkoman – Ólafur Jóhann Ólafsson
Kafbátur í sjónmáli – Illugi Jökulsson
Dimma – Ragnar Jónasson
Áfram Ísland - Björn Bragi Arnarsson
Atvinnumaðurinn Gylfi Sigurðsson - Ólafur Þór Jóelsson og Viðar Brink
Útlaginn – Jón Gnarr
Íslensk skáldverk
Sogið – Yrsa Sigurðardóttir
Þýska húsið – Arnaldur Indriðason
Stóri skjálfti – Auður Jónsdóttir
Eitthvað á stærð við alheiminn – Jón Kalman Stefánsson
Nautið – Stefán Máni
Hundadagar – Einar Már Guðmundsson
Endurkoman – Ólafur Jóhann Ólafsson
Dimma – Ragnar Jónasson
Útlaginn – Jón Gnarr
Sjóveikur í München – Hallgrímur Helgason
Ævisögur
Brynhildur Georgía Björnsson - Ragnhildur Thorlacius
Og svo tjöllum við okkur í rallið – Guðmundur Andri Thorsson
Atvinnumaðurinn Gylfi Sigurðsson - Ólafur Þór Jóelsson og Viðar Brink
Týnd í Paradís – Mikael Torfason
Munaðarleysinginn – Sigmundur Ernir Rúnarsson oh Matthías Bergsson
Þá hló Skúli – Óskar Guðmundsson
Steven Gerrard : árin hjá Liverpool – Sigfús Guttormsson
Egils sögur – á meðan ég man – Páll Valsson og Egill Ólafsson
Eitt á ég samt – Árni Bergmann
Nína S. – Hrafnhildur Schram
Fræði og almennt efni
Útkall í hamfarasjó – Óttar Sveinsson
Stríðsárin 1938 – 1945 – Páll Baldvin Baldvinsson
Kafbátur í sjónmáli – Illugi Jökulsson
Áfram Ísland - Björn Bragi Arnarsson
Gleðilegt uppeldi – Margrét Pála Ólafsdóttir
Traktorar í máli og myndum – Jemima Dunne
Þegar siðmenningin fór fjandans til – Gunnar Þór Bjarnason
Hersetan á Ströndum og Norðurlandi vestra – Friðþór Eydal
Hrekkjalómafélagið – Ásmundur Friðriksson
Hlunkurinn – Fánýtur fróðleikur – Ýmsir
Ljóð
Öskraðu gat á myrkrið – Bubbi Morthens
Frelsi – Linda Vilhjálmsdóttir
Perlur úr ljóðum íslenskra kvenna – Ýmsir / Silja Aðalsteinsdóttir ritst.
Jólaljóð – Ýmsir / Gylfi Gröndal valdi
Gráspörvar og ígulker – Sjón
Ljóðaúrval – Gyrðir Elíasson
Stormviðvörun – Kristín Svava Tómasdóttir
Ljóðasafn – Vilborg Dagbjartsdóttir
Píslirnar hennar mömmu – Urður Snædal
Tilfinningarök – Þórdís Gísladóttir
Barnabækur – skáldverk
Mamma klikk! – Gunnar Helgason
Þín eigin goðsaga – Ævar Þór Benediktsson
Jólasyrpa 2015 – Walt Disney
Ég elska máva – Þorgrímur Þráinsson
Grimmi tannlæknirinn – David Valliams
Skósveinarnir – leitið og finnið – Bókaútgáfan Hólar
Dúkka – Gerður Kristný
Kvöldsögur fyrir krakka – Setberg
Kafteinn Ofurbrók og endurkoma... – Dav Pilkey
Fjársjóðskistan – Óðinsauga
Barnafræði- og handbækur
Vísindabók Villa : geimurinn og geimferðir – Vilhelm Anton og Sævar Helgi
Matreiðslubókin mín og Mikka – Walt Disney
Minecraft 4 : Byggingahandbók – Forlagið, Vaka Helgafell
Staðreyndabók Sveppa – Sverrir Þór Sverrisson
Spurningabókin 2015 – Bjarni Þór Guðjónsson
Bestu barnabrandararnir – Ýmsir
Minecraft 3 : Bardagahandbók – Forlagið, Vaka Helgafell
Frozen : hár og föndur – Walt Disney
Fræðabrunnur – Setberg
Skutlubók Villa – Vilhelm Anton Jónsson
Ungmennabækur – skáldverk
Leitin að tilgangi unglingsins – Bryndís Björgvinsdóttir, Arnór Björnsson og Óli Gunnar Gunnarsson
Drauga-Dísa – Gunnar Theodór Eggertsson
Vetrarfrí – Hildur Knútsdóttir
Sölvasaga unglings – Arnar Már Arngrímsson
Skuggasaga : Arftakinn – Ragnheiður Eyjólfsdóttir
Violet og Finch – Jennifer Niven
Mórún : Í skugga Skrattakolls – Davíð Þór Jónsson
Halloween : drauga- og hryllingssögur – Guðjón Ingi Eiríksson og Gunnar Kr. Sigurjónsson
Nóttin langa – Stefán Máni
Þegar þú vaknar – Franziska Moll
Ungmennafræði- og handbækur
Stelpur – Kristín Tómasdóttir
Fótboltaspurningar 2015 – Bjarni Þór Guðjónsson
Skytturnar þrjár – Illugi Jökulsson
Fótbolti : bestu karlarnir – Illugi Jökulsson og Björn Þ. Sigurbjörnsson
15 svakalegir sjóræningjar – Illugi Jökulsson
Stelpurnar okkar – Björn Þ. Sigurbjörnsson
30 dýr í útrýmingarhættur – Illugi Jökulsson
30 undur veraldar – Helgi Hrafn Guðmundsson
15 grimmustu risaeðlurnar – Illugi Jökulsson
30 frægustu víkingar sögunnar – Kolbeinn Óttarsson Proppé og Illugi Jökulsson