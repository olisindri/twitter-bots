Stjórnmálamenn reyna að róa Bandaríkjamenn

Mitch McConnell og Barack Obama Bandaríkjaforseti, hafa báðir heitið því að slíðra sverðin.

Hinn nýji leiðtogi öldungadeildar bandaríska þingsins, repúblikaninn Mitch McConnell og Barack Obama Bandaríkjaforseti, hafa báðir heitið því að slíðra vopnin en hatramar deilur þeirra á milli í kosningabaráttu hafa valdið óróa meðal Bandaríkjamanna. 
Repúblikanar unnu stórsigur í kosningum í gær hafa nú meirihluta í báðum deildum bandaríska þingsins. McConnell hefur gefið það út að hann muni ekki standa í vegi fyrir frumvörp og nauðsynlegar lagabreytingar nái fram að ganga, en eftir kosningabaráttuna hafa kjósendur óttast að vonlaust sé fyrir þessa aðila að ná saman um nokkurn skapaðan hlut og allt sæti pikkfast; að þingið væri nánast óstarfhæft.