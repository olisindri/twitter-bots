Beðist fyrirgefningar á fréttinni Biður fegurðardís fyrirgefningar á forsíðu

Eiríkur Jónsson braut ekki blað í fjölmiðlasögunni – leiðréttingar hafa áður birst á forsíðu.

Vísi er það ljúft og skylt að biðjast velvirðingar á því sem missagt var í fréttinni „Biður fegurðardís fyrirgefningar á forsíðu“. 
Þar var greint frá afsökunarbeiðni á forsíðu Séð og heyrt og því haldið fram að Eiríkur Jónsson hafi þar með brotið blað í fjölmiðlasögunni. Heimildin reyndist ekki nógu traust en fjölmargar ábendingar hafa borist þess efnis að þetta sé ekki allskostar rétt. Meðal annars hefur verið bent á forsíðu Helgarpóstsins 28. júlí 1983 í því samhengi, þar sem Helgarpósturinn dregur grein um okurlánastarfsemi til baka.
Vísir biðst velvirðingar á mistökunum.