Brennd lifandi fyrir meint guðlast

Andrúmsloftið í Pakistan, þar hafa lög um guðlast verið gagnrýnd harðlega, er lævi blandið.

Kristið par var brennt lifandi í Pakistan, en þau voru sökuð um guðlast; að hafa svívirt Kóraninn.
Atburðurinn þykir lýsandi fyrir viðkvæmt ástand í Pakistan en þar hafa lög um guðlast verið gagnrýnd harðlega af kristnum mönnum, sem segja að lögin séu einatt misnotuð. Faðir hinnar myrtu konu heldur því fram, í viðtali við BBC, að hún og maður hennar hafi í raun verið drepin vegna launadeilu. Atburðurinn átti sér stað í tiltölulega afskekktu þorpi í Punjab-héraði.