Söluhæstu bækur ársins 2015

Bóksölulisti íslenskra útgefenda fyrir allt árið 2015 liggur fyrir og tróna þau Arnaldur og Yrsa efst á lista.

Glæpasagnakonungshjónin Arnaldur Indriðason og Yrsa Sigurðardóttir tróna á toppi bóksölulista, þeim sem tekur til alls ársins 2015. En þó þau megi heita á kunnuglegum slóðum kemur ýmislegt athyglisvert í ljós þegar rýnt er nánar í listann.
Vísir birtir 50 mest seldu bækur ársins 2015. Listinn byggir á sölu á öllum helstu útsölustöðum íslenskra bóka nema Eymundsson, um er að ræða um um 90 sölustaði.
Bryndís Loftsdóttir, framkvæmdastjóri Félags íslenskra bókaútgefenda, þekkir hvern krók og kima á hinum íslenska bóksölumarkaði. Hún segir að öllu ægi saman.
„Góð dreifing er á milli flokka og klár nýliðun í gangi. Metsölu- og verðlaunahöfundar fyrri ára ganga ekki að toppsætunum vísum en þó var þetta nokkuð fyrirsjáanlegt og fátt sem kom á óvart. Matreiðslubækur misstu flugið, eftir háloftadans síðustu ára, teiknibólan (litabækurnar) kom með miklum krafti inn á íslenskan markað í sumar en virðist ætla að lognast aftur út af nokkuð hratt,“ segir Bryndís spurð hvað það væri helst sem athygli vekti, sé litið til þróunar í bóksölu.
Bryndís bætir því við að andlega sjálfshjálparbókin hafi varla látið sjá sig þetta árið, en... „nokkrar óvenjulegar handbækur nutu góðrar sölu, Þarmar með sjarma er þar einna eftirminnilegust enda erfitt að toppa þann titil. Í heildina fjölbreytt og firnasterk útgáfa sem líklega mun duga þjóðinni nokkuð fram á þetta ár.“
Svo mörg voru þau orð framkvæmdastjórans glaðbeitta. Víst er að Arnaldur og Yrsa mega vel við una en barnabókahöfundarnir Gunnar Helgason og Ævar Þór Benediktsson eru heldur betur farnir að velgja þeim undir uggum; þeir hafa verið á öruggri siglingu uppá við undanfarin ár með sínar bækur. Þá er eftirtektarverður á markaði árangur þeirra Páls Baldvins, sem var með mikinn doðrant og dýran eftir því sem og Auðar Jónsdóttur sem leiðir fagurbókaflokkinn af miklu öryggi – hún telst nú með vinsælustu skáldsagnahöfundum landsins. 
Bóksölulistinn -Topplistinn
50 mest seldu bækurnar árið 2015
Þýska húsið – Arnaldur Indriðason – Forlagið, Vaka Helgafell
Sogið – Yrsa Sigurðardóttir - Veröld
Mamma klikk! – Gunnar Helgason – Forlagið, Mál og menning
Stóri skjálfti – Auður Jónsdóttir – Forlagið, Mál og menning
Þín eigin goðsaga – Ævar Þór Benediktsson – Forlagið, Mál og menning
Útkall í hamfarasjó – Óttar Sveinsson - Útkall
Stríðsárin 1938 – 1945 – Páll Baldvin Baldvinsson – Forlagið, JPV
Nautið – Stefán Máni – Sögur útgáfa
Leynigarður – Johanna Basford – Bjartur
Eitthvað á stærð við alheiminn – Jón Kalman Stefánsson - Bjartur
Hundadagar – Einar Már Guðmundsson – Forlagið, Mál og menning
Himneskt að njóta – Sólveig Eiríksdóttir og Hildur Ársælsdóttir – Himneskt
Vísindabók Villa : geimurinn og geimferðir – Vilhelm Anton og Sævar Helgi – Forlagið, JPV
Endurkoman – Ólafur Jóhann Ólafsson – Veröld
Café Sigrún – Sigrún Þorsteinsdóttir – Forlagið, Vaka Helgafell
Og svo tjöllum við okkur í rallið – Guðmundur Andri Thorsson – Forlagið, JPV
Atvinnumaðurinn Gylfi Sigurðsson - Ólafur Þór Jóelsson og Viðar Brink - Sena
Brynhildur Georgía Björnsson - Ragnhildur Thorlacius – Bjartur
Útlaginn – Jón Gnarr – Forlagið, Mál og menning
Týnd í Paradís – Mikael Torfason – Sögur útgáfa
Kafbátur í sjónmáli – Illugi Jökulsson – Sögur útgáfa
Dimma – Ragnar Jónasson – Veröld
Áfram Ísland - Björn Bragi Arnarsson – Fullt tungl
Skósveinar : leitið og finnið – Universal Studios – Bókaútgáfan Hólar
Gleðilegt uppeldi – Margrét Pála Ólafsdóttir - Bókafélagið
Munaðarleysinginn – Sigmundur Ernir Rúnarsson og Matthías Bergsson – Bjartur
Íslensk litadýrð – Elsa Nielsen – Edda útgáfa
Grimmi tannlæknirinn – David Walliams – Bókafélagið
Matreiðslubókin mín og Mikka – Walt Disney – Edda útgáfa og Setberg
Stelpur – Kristín Tómasdóttir – Veröld
Sætmeti án sykur – Nanna Rögnvaldardóttir – Forlagið, Iðunn
Jólasyrpa 2015 – Walt Disney – Edda útgáfa
Leitin að tilgangi unglingsins - Bryndís Björgvinsdóttir / Arnór Björnsson / Óli Gunnar Gunnarsson – Forlagið, JPV
Týnda hafið - Johanna Basford – Bjartur
Víga-Anders og vinir, kilja - Jonas Jonasson – Forlagið, JPV
Hollar og heillandi súpur – Rósa Guðbjartsdóttir – Bókafélagið
Minecraft 4-Byggingahandbók – Forlagið, Vaka Helgafell
Traktorar í máli og myndum - Jemima Dunne – Forlagið, JPV
Dúkka – Gerður Kristný – Forlagið, Mál og menning
Fótboltaspurningar 2015 - Bjarni Þór Guðjónsson – Bókaútgáfan Hólar
Egils sögur - á meðan ég man - Páll Valsson og Egill Ólafsson – Forlagið, JPV
Afturgangan – Jo Nesbø – Forlagið, JPV
Fléttur - Laura Kristine Arnesen – Forlagið, Vaka Helgafell
Skutlubók Villa - Vilhelm Anton Jónsson – Forlagið, JPV
Stúlkan í trénu - Jussi Adler Olsen – Forlagið, Vaka Helgafell
Grillréttir Hagkaups – Hrefna Rósa Sætran – Hagkaup
Gildran – Lilja Sigurðardóttir – Forlagið, JPV
Skytturnar þrjár – Illugi Jökulsson – Sögur útgáfa
Kvöldsögur fyrir krakka – Setberg
Strákurinn í kjólnum – David Walliams - Bókafélagið