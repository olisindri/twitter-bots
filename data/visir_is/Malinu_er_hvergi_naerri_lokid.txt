Málinu er hvergi nærri lokið

Árni Páll Árnason segir þrásetu Hönnu Birnu hafa stórskaðað stjórnkerfið, það einkennist af hálfsannleik og mikilvægt sé að sjá hvað niðurstöður umboðsmanns Alþingis leiða í ljós.

Árni Páll Árnason, formaður Samfylkingarinnar, segir framgöngu Hönnu Birnu hafa stórskaðað grundvallarstoðir samfélagsins, þegar hann er inntur eftir viðbrögðum vegna afsagnar Hönnu Birnu Kristjánsdóttur úr embætti innanríkisráðherra.
„Þetta kemur ekki á óvart. Hefði þurft að gerast miklu fyrr. Þráseta ráðherrans og getuleysi Sjálfstæðisflokksins til að taka á málinu hefur grafið undan trausti á grundvallastofnunum samfélagsins, og leikreglum lýðræðisins. Við eigum svo eftir að sjá til fulls í gegnum þann vef hálfsannleiks sem spunninn hefur verið um þetta mál,“ segir Árni Páll og bendir á að mikilvægi þess að sjá niðurstöðu umboðsmanns Alþingis, en hennar er að vænta innan tíðar.