Golfklúbburinn Leynir fær fimm milljóna króna menningarstyrk

Ráðuneytið var að úthluta styrkjum til menningarmála en hæstu styrkirnir fara til Ungmennafélags Íslands.

Mennta- og menningarmálaráðuneyti hefur úthlutað styrkjum til verkefna er stuðla að faglegri uppbyggingu á sviði menningarmála. Alls var sótt um fjárhæð 393.784.715 krónur en úthlutað var 66.850.000 krónum. Hundrað og sjö umsóknir lágu fyrir en 35 styrkir voru veittir að þessu sinni.
Þó yfirskrift styrkjanna séu menningarmál, má ljóst vera að tekið er tillit til skilgreiningar Sigmundar Davíðs Gunnlaugssonar forsætisráðherra á þjóðmenningu og mikilvægi hennar því sérstök áhersla er lögð á að menningararfinn og uppbyggingu landsmótsstaða. Hæstu styrkirnir renna óbeint til UMFÍ; Akureyrarbær fær 8,3 milljónir vegna Unglingalandsmóts UMFÍ 2015 og Blönduósbær fær 6 milljónir til að standa veglega að Landsmóti UMFÍ 50+.
Á meðfylgjandi lista yfir styrkþegar kennir ýmissa grasa en mega skátarnir vel við una, auk þess sem athygli vekur að Golfklúbburinn Leynir fær 5 milljónir til að koma upp aðstöðubyggingu fyrir Íslandsmótið í höggleik, en Golfsambandið er aðili að Íþróttasambandi Íslands. En, þá má til þess líta að Illugi Gunnarsson mennta- og menningarmálaráðherra er einnig íþróttamálaráðherra og gæti það vegið þungt þegar litið er til menningarlegs mikilvægis golfíþróttarinnar.
Eftirfarandi  umsækjendur og verkefni hlutu styrki fyrir árið 2015:
Jóhann Sigmarsson -  Miðbaugs- minjaverkefnið - 700.000
Akureyrarbær - Unglingalandsmót UMFÍ 2015 - 8.300.000
Ari Trausti Guðmundsson - Vefsíða um myndlistarmanninn Guðmund Einarsson frá Miðdal - 250.000
ASSITEJ, Samtök um barna- og unglingaleikhús á Íslandi - Alþjóðleg sviðslistahátíð ASSITEJ fyrir unga áhorfendur - 500.000
Bandalag íslenskra skáta - Björgun menningararfs skátahreyfingarinnar - 1.000.000
Bandalag íslenskra skáta - Landsmótsuppbygging á Úlfljótsvatni og viðvörunarkerfi vegna neyðaráætlana á stórmótum skáta - 2.000.000
Bandalag sjálfstæðra leikhúsa - Rekstur 2015 - 3.000.000
Bókmenntahátíð í Reykjavík - Bókmenntahátíð í Reykjavík 2015 - 2.500.000
Blönduósbær - Landsmót UMFÍ 50+ - 6.000.000
Byggðasafn Vestfjarða - Menntasmiðja Guðmundar J. Sigurðssonar á Þingeyri - 600.000
Dansk-íslenska félagið - Aldarafmæli félagsins - 1.000.000
Dudo ehf. - Iceland Writers Retreat - 300.000
Félag leikmynda- og búningahöfunda - Fulltrúi Íslands á heimsýningunni Prague Quadrennial 2015 - 600.000
Félag Sameinuðu þjóðanna á Íslandi - UNESCO skólar á Íslandi - 750.000
Félag um listasafn Samúels - Hús Samúels - 1.000.000
Golfklúbburinn Leynir - Aðstöðuuppbygging fyrir Íslandsmót í höggleik - 5.000.000
IBBY á Íslandi - Starfsemi árið 2015 - 500.000
Íslandsdeild ICOM - alþjóðaráð safna - Starfsemi 2015 - 700.000
Íslenska dansfræðafélagið - NOFOD Reykjavík 2015 - 500.000
Íslenska málfræðifélagið - Starfsemi 2015 - 200.000
Jón Þ. Þór - Ævisaga Boga Th. Melsted, efnisöflun - 250.000
Lókal, leiklistarhátíð - Lókal leiklistarhátíð 2015 - 3.000.000
Listfræðafélag Íslands - NORDIK 2015, norræn listfræðiráðstefna - 600.000
Mats Wibe Lund sf. - Heimildarmyndasafnið „Ásýnd Íslands úr lofti“ - 200.000
Menningarmiðstöð Fljótsdalshéraðs o. fl. - Þjóðleikur 2015 - 1.500.000
Vináttufélag Íslendinga og Baska - Spánverjavígin 1615 - 400 ára minning - 1.800.000
Reykjavík Dance Festival - Reykjavík Dance Festival 2015 - 2.500.000
Rithöfundasamband Íslands - Rekstur 2015, erlent samstarf, Höfundamiðstöð og Skáld í skólum - 4.000.000
Samband íslenskra myndlistarmanna - Rekstur 2015 og Dagur myndlistar - 5.000.000
Samtök um danshús - Dansverkstæðið - vinnustofur danshöfunda - 1.500.000
Skógarmenn KFUM - Vatnaskógi - Uppbygging á landsmótssvæði, þjónustuskáli og tjaldstæði - 3.000.000
Snorrastofa í Reykholti - Forn trúarbrögð Norðursins, alþjóðlegt verkefni - 2.000.000
Tónlist fyrir alla - Skólatónleikar á Íslandi 2015 - 5.000.000
Harpa tónlistar- og ráðstefnuhús ohf. - Upptakturinn - Tónsköpunarverðlaun barna og ungmenna - 500.000
Þjóðbúningaráð - Rekstur 2015 - 600.000