Blendin viðbrögð við skuldakynningu ríkisstjórnarinnar

Skuldaniðurfellingar ríkisstjórnarinnar leggjast misjafnlega vel í landsmenn, svo vægt sé til orða tekið.

Vísir fylgist með viðbrögðum landsmanna við kynningu Sigmundar Davíðs Gunnlaugssonar forsætisráðherra og Bjarna Benediktssonar fjármálaráðherra, á skuldaniðurfellingaraðgerðum, sem kynntar eru sem leiðréttingar vegna forsendubrests, eins og þau birtast á Facebook. Menn þar eru misjafnlega ánægðir og óhætt að segja að margir sjá ekki þessi sömu gleðitíðindi og þau í ríkisstjórninni vilja meina að þetta sé fyrir „heimilin í landinu“. En, þeir eru vissulega til sem fagna.